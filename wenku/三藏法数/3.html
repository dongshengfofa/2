<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,3' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}ul{list-style:none;width:100%;} ul li{width:25%;float:left;font-family:寰蒋闆呴粦;font-size:15px;} ul li a{text-decoration:none;display:block;}</style></head><body><hr><center><div>来源：佛学在线</div></center><br><ul><li><a href='#0'>三藏法数——【九住心】</a></li><li><a href='#1'>三藏法数——【九种横死】</a></li><li><a href='#2'>三藏法数——【九病】</a></li><li><a href='#3'>三藏法数——【菩萨修行九种差别】</a></li><li><a href='#4'>三藏法数——【小乘九部】</a></li><li><a href='#5'>三藏法数——【金刚九喻】</a></li><li><a href='#6'>三藏法数——【如来藏九喻】</a></li><li><a href='#7'>三藏法数——【九缘生识】</a></li><li><a href='#8'>三藏法数——【九识】</a></li><li><a href='#9'>三藏法数——【九次第定】</a></li><li><a href='#10'>三藏法数——【九咱大禅】</a></li><li><a href='#11'>三藏法数——【华严九会说】</a></li><li><a href='#12'>三藏法数——【大乘九部】</a></li><li><a href='#13'>三藏法数——【佛具九恼】</a></li><li><a href='#14'>三藏法数——【八依】</a></li><li><a href='#15'>三藏法数——【八不净物】</a></li><li><a href='#16'>三藏法数——【八种粥】</a></li><li><a href='#17'>三藏法数——【八风】</a></li><li><a href='#18'>三藏法数——【八功德水】</a></li><li><a href='#19'>三藏法数——【珠宝八功德】</a></li><li><a href='#20'>三藏法数——【地动八缘】</a></li><li><a href='#21'>三藏法数——【八部】</a></li><li><a href='#22'>三藏法数——【八妄想】</a></li><li><a href='#23'>三藏法数——【八不正见】</a></li><li><a href='#24'>三藏法数——【八苦】</a></li><li><a href='#25'>三藏法数——【八难】</a></li><li><a href='#26'>三藏法数——【八憍配八鸟】</a></li><li><a href='#27'>三藏法数——【八寒地狱】</a></li><li><a href='#28'>三藏法数——【八热地狱】</a></li><li><a href='#29'>三藏法数——【八部鬼众】</a></li><li><a href='#30'>三藏法数——【八福生处】</a></li><li><a href='#31'>三藏法数——【又八福田】</a></li><li><a href='#32'>三藏法数——【八福田】</a></li><li><a href='#33'>三藏法数——【八种人起塔】</a></li><li><a href='#34'>三藏法数——【春秋八王日】</a></li><li><a href='#35'>三藏法数——【八关斋戒】</a></li><li><a href='#36'>三藏法数——【闻经八种功德】</a></li><li><a href='#37'>三藏法数——【八位胎脏】</a></li><li><a href='#38'>三藏法数——【凡小八倒】</a></li><li><a href='#39'>三藏法数——【八定】</a></li><li><a href='#40'>三藏法数——【尼八集弃戒】</a></li><li><a href='#41'>三藏法数——【尼八敬戒】</a></li><li><a href='#42'>三藏法数——【阿难具八法】</a></li><li><a href='#43'>三藏法数——【阿难八不思议】</a></li><li><a href='#44'>三藏法数——【八种言】</a></li><li><a href='#45'>三藏法数——【八种变化】</a></li><li><a href='#46'>三藏法数——【菩萨八种因果】</a></li><li><a href='#47'>三藏法数——【八种异熟因果】</a></li><li><a href='#48'>三藏法数——【八种喻】</a></li><li><a href='#49'>三藏法数——【八法】</a></li><li><a href='#50'>三藏法数——【八成立因】</a></li><li><a href='#51'>三藏法数——【立颂八意】</a></li><li><a href='#52'>三藏法数——【八犍度】</a></li><li><a href='#53'>三藏法数——【八义证有本识】</a></li><li><a href='#54'>三藏法数——【八识缘境广狭】</a></li><li><a href='#55'>三藏法数——【八识】</a></li><li><a href='#56'>三藏法数——【八大人觉】</a></li><li><a href='#57'>三藏法数——【八忍】</a></li><li><a href='#58'>三藏法数——【八觉】</a></li><li><a href='#59'>三藏法数——【大人八念】</a></li><li><a href='#60'>三藏法数——【八念】</a></li><li><a href='#61'>三藏法数——【八智】</a></li><li><a href='#62'>三藏法数——【八正道】</a></li><li><a href='#63'>三藏法数——【八胜处】</a></li><li><a href='#64'>三藏法数——【八背舍】</a></li><li><a href='#65'>三藏法数——【大海八不思议喻涅槃】</a></li><li><a href='#66'>三藏法数——【涅槃八味】</a></li><li><a href='#67'>三藏法数——【八还辩见】</a></li><li><a href='#68'>三藏法数——【八部般若】</a></li><li><a href='#69'>三藏法数——【八藏】</a></li><li><a href='#70'>三藏法数——【八藏】</a></li><li><a href='#71'>三藏法数——【八大灵塔】</a></li><li><a href='#72'>三藏法数——【八分分如来舍利】</a></li><li><a href='#73'>三藏法数——【八支语】</a></li><li><a href='#74'>三藏法数——【八音】</a></li><li><a href='#75'>三藏法数——【八大自在我】</a></li><li><a href='#76'>三藏法数——【如来八相】</a></li><li><a href='#77'>三藏法数——【法没时七秽行】</a></li><li><a href='#78'>三藏法数——【七日轮出】</a></li><li><a href='#79'>三藏法数——【七种生死】</a></li><li><a href='#80'>三藏法数——【七种受胎】</a></li><li><a href='#81'>三藏法数——【七灾难】</a></li><li><a href='#82'>三藏法数——【七难】</a></li><li><a href='#83'>三藏法数——【地动七因】</a></li><li><a href='#84'>三藏法数——【七大】</a></li><li><a href='#85'>三藏法数——【七海】</a></li><li><a href='#86'>三藏法数——【七金山】</a></li><li><a href='#87'>三藏法数——【又七宝】</a></li><li><a href='#88'>三藏法数——【七宝】</a></li><li><a href='#89'>三藏法数——【轮王七宝】</a></li><li><a href='#90'>三藏法数——【七随眠】</a></li><li><a href='#91'>三藏法数——【悭法七报】</a></li><li><a href='#92'>三藏法数——【七种慢】</a></li><li><a href='#93'>三藏法数——【七垢】</a></li><li><a href='#94'>三藏法数——【七支】</a></li><li><a href='#95'>三藏法数——【七聚】</a></li><li><a href='#96'>三藏法数——【七遮罪】</a></li><li><a href='#97'>三藏法数——【七有】</a></li><li><a href='#98'>三藏法数——【七见】</a></li><li><a href='#99'>三藏法数——【外道七种无常】</a></li></ul><br><br><br><br><hr><br><center><div class='zw'><a name=0>三藏法数——【九住心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【九住心】
    [出大乘庄严经论]    一安住心谓修行之人。于习禅时。或数息。或观心当须系缘一境。念念相续。安住其心。不令散乱也。二摄住心谓修行之人。于习禅时。摄心宁静。则禅定可成。若觉一念稍动。即便摄持。令心安住也。三解住心谓修行之人。于习禅时。既解知觉观之心。攀缘外广。即当收敛安住也。(初心在缘曰觉。细心分别禅味曰观。)四转住心谓修行之人。于习禅时。觉心既息。不妄摇动。得静定功。转乐安住也。五伏住心谓修行之人。于习禅时。心住静定。久或生厌随而折伏。益加精进也。六息住心谓修行之人。于习禅时。忽觉内心动乱而生过失。于一念间即令止息也。七灭住心谓修行之人。于习禅时。或由外缘。忽起贪爱等念。即当猛省。方便灭除。无令增长也。八性住心谓修行之人。于习禅时。既能息诸妄念。则知心性本来明静。任运安住也。九持住心谓修行之人。于习禅时。功行纯熟。安住正定。不由作意任运。持善不失。持恶不生也。				                
						</center></div><hr><center><div class='zw'><a name=1>三藏法数——【九种横死】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【九种横死】
    [出药师经]    谓人生于世间。当勤修佛法。敬依国化。不作诸恶。奉行众善。斯能尽其天年。不然则必遭横逆而死。故有此九种也。一得病无医谓人得病虽轻。然无医药及看病者。或遇常医。而不投以良药。又有不知正法。惟信世间邪魔外道。妖孽之师。妄说祸福。便生恐勤。卜问吉凶。杀诸众生。求神请福。欲希延年。终不能得。以此而丧其生。皆为横死。二王法诛戮谓人妄作非为。遭罹国宪。被王法之所诛。是为横死。三非人夺精气谓人或畋猎嬉戏。或耽浮嗜酒。放逸无度。横为非人鬼怪之类夺其精气而死。是为横死。(夺精气者。如法华经中罗刹女等。夺一切众生精气者是也。)四火焚。谓人或被火焚烧而丧其命。是为横死。五水溺谓人或因堕水沉溺而丧其命。是为横死。六恶兽啖谓人或于山林。因被虎狼恶兽之所啖食。是为横死。七堕崖谓人或于山间坠堕岩崖。颠仆而丧其命。是为横死。八毒药咒咀谓人或被毒药及咒诅厌魅起尸鬼等之所中害而丧其生。是为横死。(起尸鬼者。谓咒死尸起而厌人也。)九饥渴所困谓人或被饥渴之所困逼。不得饮食。而丧其生。是为横死。				                
						</center></div><hr><center><div class='zw'><a name=2>三藏法数——【九病】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【九病】
    [出长阿含经]    经云。人寿增至四万岁时。其人作是念言。我等由修善故。寿命延长。今可更增少善。即孝养父母。敬事师长。延于寿命。至八万岁。当此之时。人已有此九种之病也。一寒病谓人必寒温得宜。则身体安乐。若为寒冻所逼。则成一切病也。二热病谓人必温凉得宜。则身体和畅。若为热毒所中。则成一切病也。三饥病谓人必假饮食以资其身。则诸根强健。若不得食。则虚弱而成一切病也。四渴病谓人必假浆水以养其体。若不得浆水之饮。则肠胃枯焦而成一切病也。五大便病谓人必假饮食资益诸根。入腹变坏。须便利以时。若强忍过当。即能生一切病也。六小便病谓人必得汤水资润色身。入腹之后。须便利以时。若强忍过当。即能生一切病也。七欲病谓人贪于淫欲。则能成痨怯虚弱一切病也。八饕餮病(饕。他刀切。餮。他结切。)饕餮即贪食也。谓人必须饮食以养其身。若贪食过度。即能生一切病也。九老病谓人年老。则筋力衰弱。或起居食息不能中节。即成一切病也。				                
						</center></div><hr><center><div class='zw'><a name=3>三藏法数——【菩萨修行九种差别】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨修行九种差别】
    [出大乘庄严经论]    一善行生死菩萨成就道业。为化导有情。虽出没于生死中。不为生死染着。譬如病人。服苦涩药。但为除病。不生嫌弃也。二善行众生菩萨于诸众生。起大悲心。设有病苦。常行救济。不生疲怠。譬如良医。亲近病者。心无厌舍也。三善行自心菩萨能调伏自心。破除烦恼。增长菩提。譬如有智之人。善能调伏奴仆之类也。(梵语菩提。华言道。)四善行欲尘菩萨虽处欲尘而不染着。精修梵行。增长法财。譬如商人善于贩卖。获大利益也。五善行三业菩萨精修于身口意二者之业。思惟策励。悉令清净。譬如善浣衣人。能除秽垢也。六善行不恼众生菩萨于诸众生。常起怜悯之心。虽有加恶于我。不生嗔恼。譬如慈父。爱念小儿。虽有秽垢。不生憎恶也。七善行修习菩萨修习菩提之道。勇猛精勤。心无间断。譬如以木钻火。未热不息也。八善行三昧梵语三昧。华言正定。菩萨修习下定。不乱不昏。遂使功德资长。譬如出财与人。得人保息。方获利益也。九善行般若梵语般若。华言智慧。菩萨以清净智。照了世间一切诸法。心无疑惑。譬如幻师。知诸比事。悉由幻作。求其真实。皆不可得也。				                
						</center></div><hr><center><div class='zw'><a name=4>三藏法数——【小乘九部】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【小乘九部】
    [出大智度论]    部即部类。谓佛所说经。有大乘小乘不同。故分十二部及九部之别也。小乘诸经。于十二部中无方广授记无问自说之三部。故云九部。法华经云。我此九部法。随顺众生说。是也。别论虽尔。若通而言之。凡大小乘经。无不具有十二部也。(无方广部者。方广乃大乘常住之理。以小乘惟说生灭之法。故无也。无授记者。以小乘之人。未得作佛。故无也。无无问自说者。以小乘之人。说必假缘。故无也。假缘者。假问答发起之缘也。)一修多罗梵语修多罗。华言契经。契者。上契诸佛之理。下契众生之机也。经。法也。常也。乃圣教之总名。今言修多罗。即经中长行之文也。				                
						</center></div><hr><center><div class='zw'><a name=5>三藏法数——【金刚九喻】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【金刚九喻】
    [出金刚经论释]    金刚九喻者。乃是金刚般若经中九种譬喻也。此经有三译。一姚秦鸠摩罗什法师译。二魏菩提流支法师译。三陈真谛法师译。此九种譬喻。乃是魏时所译之文。所谓一切有为法。如星瞖灯幻。露泡梦电云。应作如是观。是也。(梵语般若。华言智慧。梵语鸠摩罗什。华言童寿。梵语菩提流支。华言觉希。)一星喻谓星宿夜则明朗。日光一照。众星皆隐。以譬众生昏迷。执着诸见。自为明了。若以正智之心照之。则众见皆灭也。论云。譬如星宿。为日所映而不现。故智日心法。亦复如是。二瞖喻谓人目有障瞖。则见空华等相。以譬众生无明覆障。则见一切有为虚妄之境界也。				                
						</center></div><hr><center><div class='zw'><a name=6>三藏法数——【如来藏九喻】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【如来藏九喻】
    [出宝性论]    如来藏即是众生本源清净心地。诸佛法身之果德也。具足诸法。包含万像。诸佛证此藏心。利益群生。应用无尽。众生迷此藏心。常为无明烦恼障覆。业惑之所缠缚。而不能证得。佛令众生修行一切善法。断除烦恼无明。显出自己如来藏清净法身之体。故说此九咱譬喻也。(无所明了。故曰无明。昏烦之法。恼乱心神。故曰烦恼。)一萎华佛身喻萎。枯顇也。萎华譬无明烦恼。佛身譬如来藏也。谓一切众生烦恼身中。本有功德庄严如来藏身。而为无明贪惑所覆而不能见也。论云。功德庄严佛。住在萎华中。是也。二岩蜂淳蜜喻岩蜂譬烦恼。蜜以譬如来藏。谓蜂为人的触。则				                
						</center></div><hr><center><div class='zw'><a name=7>三藏法数——【九缘生识】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【九缘生识】
    [出成唯识论并宗镜录]    缘即助成之义。九缘生识者。谓明空根境等九种之缘。生眼耳鼻舌等八种之识也。以眼耳鼻舌身五识。依第八识相分建立。由第八识种子而生。揽明空诸境而为相也。第六识缘第只相分而得生。取五尘境界而分别。依第七识而能执取也。第七识缘第八识见分而得起。转第六识染净而为依也。第八识为众识之根本。含诸法之种子。依第七识而能转托五根褒而为相也。由是而知。识藉缘生。缘因识有。更互为依。递相倚托。而有多少不同。故言九缘生识也。(相分者。相即形相。分谓分齐。谓世间种种色像境界。凡有名相者。皆是第八识之相分也。五尘者。色尘。声尘。香尘。				                
						</center></div><hr><center><div class='zw'><a name=8>三藏法数——【九识】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【九识】
    [出宗镜录]    识以了别为义。谓能照了分别一切诸法故也。一眼识谓眼与色为缘而生眼识。眼识依根而生。眼根因识能见。是能见干。名为眼识。二耳识谓耳与声为缘而生耳识。耳识依根而生。耳根因识能听。是能听者。名为耳识。三鼻识谓鼻与香为缘而生鼻识。鼻识依根而生。鼻根因识能齅。是能齅者。名为鼻识。四舌识谓舌与味为缘而生舌识。舌识依根而生。舌根因识能尝。是能尝者。名为舌识。五身识谓身与触为缘而生身识。身识依根而生。身根因识能觉。是能觉者。名为身识。六意识谓间法为缘而生意识。意识依根而生。意根因识即能分别。以能分别前五根所缘色等五尘境界。				                
						</center></div><hr><center><div class='zw'><a name=9>三藏法数——【九次第定】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【九次第定】
    [出法界次第]    九者。自初禅至灭受想定。凡九种也。次第者。谓人若入禅时。智慧深利。能从一禅又入一禅。如是次第而入。心心相续。不生异念。无间无杂。定者。摄心不乱也。初禅次第定谓人修禅定。离欲界恶不善法。有觉有观。离生喜乐。定观均齐。其心次第而入。无有杂念间隔也。(有觉有观者。初心在缘曰觉。细心分别禅味曰观。即是初禅之定相。离生喜乐者。庆悦之心名为喜。恬淡之心名为乐。初禅既离欲界恶不善法。故生此喜乐也。定观均齐者。观即是慧。所谓定慧平等也。)二禅次第定谓人修禅定。从初禅入二禅时。一心无觉无观。定生喜乐。其心次第而入。无有杂念				                
						</center></div><hr><center><div class='zw'><a name=10>三藏法数——【九咱大禅】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【九咱大禅】
    [出地持经]    禅。梵语具云禅那。华言静虑。谓菩萨既凭弘誓。利益众生。则当进修深广大行。然深广之行。莫若禅定。言禅则一切皆摄。所谓若诸菩萨成道转法轮。入涅槃胜妙功德。思惟修法。利生方便。皆在其中。是故说此九种禅定之相也。(梵语涅槃。华言灭度。)一自性禅谓于菩萨藏。闻思从前所行世音出世间善。一心安住。或止分。或观分。或俱分。无不摄也。(菩萨藏者。菩萨所修之法藏也。闻思从前所行世间出世间善者。闻持思念已往所行世间出世间一切善法也。止分者。谓摄心不散。即定也。观分者。谓分别照了。即慧也。俱分者。谓止观双修。定慧平等也。分者位也				                
						</center></div><hr><center><div class='zw'><a name=11>三藏法数——【华严九会说】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【华严九会说】
    [出华严经随疏演义钞]    华严者。谓如来以万行因华。庄严法身果德也。九会说者。如来与菩萨四众天龙八部。于菩提场等处。九番聚会。而广说此法也。(菩萨。梵语具云菩提萨埵。华言觉有情。四众者。比丘。比丘尼。优婆塞。优婆夷也。八部者。天。龙。夜叉。乾闼婆。阿修罗。迦楼罗。紧那罗。摩钵罗伽也。梵语菩提。华言道。树名也。如来于此树下成道。故其处名菩提场。)第一会此会菩提场。普贤菩萨说如来依报因果法门。自第一卷至十一卷。共六品经。(依报者。即所依之国土也。六品者。世主妙严品。如来现相品。普贤三昧品。世界成就品。华藏世界品。毗卢遮那品也。)第二会				                
						</center></div><hr><center><div class='zw'><a name=12>三藏法数——【大乘九部】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【大乘九部】
    [出大智度论]    谓佛所说大乘诸经。无因缘论议譬喻之三部。故云九部也。以大乘直说大法。不假因缘。唯谈圆理。故绝论议。独显真常。不待譬喻。是以大乘诸经。唯存方广等九部也。别论虽尔。若通而言之。凡大小乘经。无不具有十二部也。一修多罗梵语修多罗。华言契经。契者。上契诸佛之理。下契众生之机也。经。法也。常也。乃圣教之总名。今言修多罗。即经中长行之文也。谓直说法相。随其义理长短。不以字数为拘。是为长行。二祇夜梵语祇夜。华言应颂。又云重颂。或云偈。谓应前长行之文。重宣其义也。或二句四句六句八句乃至多句等。皆名为颂。三伽陀梵语伽陀。华言				                
						</center></div><hr><center><div class='zw'><a name=13>三藏法数——【佛具九恼】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【佛具九恼】
    [出大智度论并兴起行经]    如来已离一切障碍。成就无量诸胜功德。岂有如是种种业报之宝。盖亦善巧方便。令诸众生知造善恶业因。必有苦乐果报。故说此九种恼事也。一六年苦行佛言。往昔波罗柰城边。有婆罗门子。名火鬘。复有瓦师之子。名护喜。二子少小心相敬念。护喜谓火鬘曰。共见迦叶如来。火鬘答曰。何用见此髡道人。如是至三。后日护喜复曰。可共暂见。答曰。何用见此髡头道人。何有佛道。于是护喜捉火鬘头曰。为汝共见如来。火鬘惊怖。心念此非小缘。必有好事耳。即曰。今放我头。我共汝去。既至佛所。礼迦叶足。护喜白佛。火鬘不识三宝。愿佛开化。火鬘睹佛相好。心生欢				                
						</center></div><hr><center><div class='zw'><a name=14>三藏法数——【八依】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八依】
    [出瑜伽师地论]    一施设依施设犹建立也。谓人依五蕴中假用言说。施设我及众生。各各不同。有如是生类。如是种姓。如是名字。如是饮食。如是苦乐寿夭等。是名施设依。(五蕴者。色蕴。受蕴。想蕴。行蕴。识蕴也。)二摄受依摄受。含摄容受也。谓人依于父母妻子奴婢僮仆等。以为我所摄受。故名摄受依。三住持谓人依段触思识四种之食。则能摄养诸根。住立支持。故名住持依。(段食者。段即分段。谓以香味触三尘为体。入腹变坏。资益诸根也。触食者。谓眼识等所对色等诸尘柔软细滑等触而生喜乐。资益诸根也。思食者。谓第六意识思于可爱之境。生希望意。而润益诸根也。识食者。识即第八识也。谓由前三食势分所资。能令此识增胜。执持诸根也。)四流转依谓人依五蕴中受想行识四心。起诸烦恼业因。流转三界生死。故名流转依。五障碍依谓诸天魔外道。随有修善法处。即往其前。为作障碍。故名障碍依。六苦恼依谓人依于欲界。领受一切忧苦。不生厌离之心。故名苦恼依。七适悦依谓人依诸禅定静息思虑。身心湛寂。得法喜乐。故名适悦依。八后边依谓阿罗汉。三界惑业已尽。更不受生。其最后身。依有余涅槃而住。故名后边依。(梵语阿罗汉。华言无生。又云无学。三界者。欲界。色界。无色界也。有余涅槃者罗汉三界惑业已尽。尚余色身未灭故也。梵语涅槃。华言灭度。)				                
						</center></div><hr><center><div class='zw'><a name=15>三藏法数——【八不净物】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八不净物】
    [出华严经随疏演义钞]    佛在世时。诫诸弟子乞食自活。少欲知足。不许畜此等物。以其能生贪恋计着之心。染污梵行。故有此八不净之名也。(梵行即净行也。)一置买田宅谓比丘当依众居止。勤修出世清净无为之道。若私置田宅。以图自足。是为不净。(梵语比丘。华言乞士。)二种植根栽谓比丘当勤修道业。于世间资生之事。不生贪着。若不为众。私自种植田园。内妨行业。是为不净。三贮聚谷粟谓比丘当乞食资身。清净活命。若不为众。私自藏贮谷粟米麦。是为不净。四畜养奴婢谓比丘当闲居净处。修摄其心。行安乐行。若不为众。畜养妈婢。驱使作务。是为不净。五畜养群畜谓比丘当持禁戒。慈心不杀。若畜养牛马等畜孳生之类。以污梵行。是为不净。六藏积金银钱宝谓比丘当以清雅为高。安贫乐道。身无长物。若贪积世间所重金银资财等物。资生求利。计算出纳。有乖道行。是为不净。七藏积象牙刻镂等物谓比丘当奉佛戒。志尚俭素。于诸玩好。心不贪恋。布衣草座。常怀知足。若贪世间稀有雕饰之物。是为不净。八藏积铜铁釜镬以自煮爨谓比丘与众居止。当与众同飡。或乞食自活。励精梵行。成就道业。若藏积釜镬以自煮爨。别众而食。是为不净。				                
						</center></div><hr><center><div class='zw'><a name=16>三藏法数——【八种粥】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八种粥】
    [出十诵律]    佛在迦尸国竹园中。与诸比丘一处安居。尔时诸居士作种种粥。持诣竹园。以施佛僧。故有八种之名。(梵语比丘。华言乞士。居士者。清净自居也。)一酥粥酥粥者。谓以牛马等酥和于米粟。煮为粥也。二油粥油粥者。谓以荏酥麻等油和于米粟。煮为粥也。三胡麻粥胡麻粥者。谓取胡麻子和于米粟。煮为粥为也。四乳粥乳粥者。谓以牛马等乳和于米粟。煮为粥也。五小豆粥小豆粥者。谓以绿豆赤喜等和于米粟。煮为粥也。六摩沙豆粥摩沙豆。疑即大豆也。盖梵语摩诃。华言大。今云摩沙者。乃梵音远近不同也。谓以此豆和于米粟。煮为粥也。七麻子粥麻子粥者。谓以黄麻子和于米粟。煮为粥也。八薄粥薄粥者。或用米或用粟。煮为稀粥也。				                
						</center></div><hr><center><div class='zw'><a name=17>三藏法数——【八风】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八风】
    [亦名八法出佛地经论]    谓此八法。世间所爱所憎。而能扇动人心。名之为风。苟心所有主。安住正法。不为爱憎之所惑乱。即八风不能动也。一利利者利益。谓凡有益于我者。皆名为利。要览云。得可意事曰利。是也。二衰衰者减也。谓凡有减损于我者。皆名为衰。要览云。失可意或曰衰。是也。三毁毁者毁谤也。谓因恶其人。构合异语。遍地而讪谤之。要览云。阴为毁讪曰毁。是也。四誉誉即赞誉之。要览云。阴为赞美曰誉。是也。五称称即称道。谓因推重其人。凡于众中必称道其善以美之。要览云。阳为赞美曰称。是也。六讥讥者诽也。谓因恶其人。本无其事。妄为实有。对众明说。要览云。阳为诽刺曰讥。是也。七苦苦即逼迫之义。谓或遇恶缘恶境。身心受其逼迫。要览云。逼恼身心曰苦。是也。八乐乐即欢悦之意。谓或遇好缘好境。身心皆得欢悦。要览云。适悦身心曰乐。是也。				                
						</center></div><hr><center><div class='zw'><a name=18>三藏法数——【八功德水】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八功德水】
    [出称赞净土经]    八功德水。谓阿弥陀佛极乐净土池中之水。有八种功德也。一澄净谓其水澄渟洁净。是为澄净功德。二清冷谓其水清滢凉冷。是为清冷功德。三甘美谓其水甘甜嘉美。是为甘美功德。四轻软谓其水轻浮柔软。是为轻软功德。五润泽谓其水滋润泽物。是为润泽功德。六安和谓其水人若饮时。身心即得安隐调和。是为安和功德。七除患谓其水人若饮时。能除饥渴等患。是为除患功德。八增益谓其水人若饮时。即能长养善根。增益四大。是为增益功德。(四大者。即人身中地水火风也。)				                
						</center></div><hr><center><div class='zw'><a name=19>三藏法数——【珠宝八功德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【珠宝八功德】
    [出正法念处经]    此珠即转轮圣王七宝中之神珠宝也。以其具八种功德。故分别之。(轮王七宝者。金轮宝。白象宝。绀马宝。神珠宝。玉女宝。典财宝。主兵宝也。)一能作光明谓此珠于夜闇中能作光明。遍照百由旬。如秋月行空。远离云翳。又能书日热时。放冷光明。除诸热恼。而得清凉也。二能济渴乏谓此珠于旷野无水之处。人众渴乏。能令发清净水。解一切渴也。三随顺王意谓此珠若转轮王忆念水时。即能随顺王意。流清净水。以济世之乏少也。四体具众色谓此珠八楞具足。而一一楞。放种种色。青黄赤白等。靡不鲜明也。(楞角也。)五能离病苦谓此珠能令百由旬内人皆离病。心行正直。一切所欲。无不随愿也。六能降甘雨谓此珠势力。能令恶龙不降恶雨。若其降者。必清凉甘雨也。七能生诸物谓此珠于无水处及无草木处。能令花木繁茂。池水流涌。无不随愿也。八在处利益谓此珠所在之处。人无夭阏。不相杀害。离诸嗔恚。常自和悦也。				                
						</center></div><hr><center><div class='zw'><a name=20>三藏法数——【地动八缘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【地动八缘】
    [出增一阿含经]    一因水火风动故地动经云。此阎浮提地。南北阔二万一千由旬。东西阔七千由旬。厚六万八千由旬。地下有水。厚八万四千由旬。水下有火。厚八万四千由旬。火下有风。厚六万八千由旬。风下有金刚轮。过去诸佛舍利。咸在其中。或有时大风忽动。火亦随动。火既动已。水复随动。水既动已。地即随动。故云因水火风动。故地动。(梵语阎浮提。华言胜金洲。梵语由旬。华言限量。或四十里。或六十八十里也。)二菩萨处母胎故地动经云。菩萨从兜率天降神。来处母胎。是时地亦大动。(梵语兜率。华言知足。佛在兜率天时。称为菩萨。)三菩萨出母胎故地动经云。菩萨出母胎时。是时地亦大动。四菩萨成道故地动经云。菩萨出家学道。成无上正觉。即名为佛。是时地亦大动。五佛入涅槃故地动梵语涅槃。华言灭度。是时地亦大动。六比丘欲现神通故地动梵语比丘。华言乞士。经云。有大神通比丘。欲现多种变化。或分一身为千百身。还复为一。飞行虚空。山石无碍。涌没自由。是时地亦大动。七诸天舍本形位得作天主故地动经云诸。天有大神通。神德无量。从彼命终。还生彼处。由佛德力。舍本天形。得作帝释。或作梵主。是时地亦大动。(帝释。梵语释提桓因。华言能天主。梵主即梵天主也。)八饥馑刀兵将起故地动经云。若众生命终福尽。或互相攻伐。或值饥馑。或遇刀兵。是时地亦大动。				                
						</center></div><hr><center><div class='zw'><a name=21>三藏法数——【八部】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八部】
    [出翻译名义]    夫佛之垂化也。道济百灵。法之传世也。慈育万有。三乘贤圣。既肃尔以归依。八部鬼神。亦森然而翊卫。故诸经中多列八部之众也。(三乘者。声闻乘。缘觉乘。菩萨乘也。)一天天者。天然自然。乐胜身胜。清净光明。尊胜无比。故名为天。列位虽多。必以大梵帝释为首。盖大梵是大千世界之主。帝释是三十三天之主故也。(大梵。即色界天也。帝释。梵语释提桓因。华言能天主。三十三天主者。谓帝释与三十二人同修戒善。生忉利天。而帝释为天主也。)二龙龙者。神灵之物。孔雀经及大云等经。各列诸龙并龙王。名字不一。皆言其能护持佛法也。三夜叉梵语夜叉。华言勇健。亦名暴恶。有三种。一者在地。二者在虚空。三者在天。地夜叉不能飞腾。虚空与天二夜叉。皆能飞行也。四乾闼婆梵语乾闼婆。华言香阴。阴即身也。不啖酒肉。惟香资阴。故名香阴。是帝释天主乐神。在须弥山南金刚窟住。天主欲作乐时。即上天也。(梵语须弥。华言妙高。)五阿修罗梵语阿修罗。华言无端正。以男多丑而女端正故。又云非天。谓此神果报最胜。邻次诸天。而行非天也。其所居宫殿城郭器用。降于地居天一等。亦有婚姻男女法式。略如人间。(地居天者。即三十三天及四天王天也。)六迦楼罗梵语迦楼罗。华言金翅。即金翅鸟神。其翮金色故也。两翅相去。三百三十六万里。颈有如意珠。以龙为食。七紧那罗梵语紧那罗。华言疑神
        。似人而头有角。亦帝释天主乐神也。八摩钵罗伽梵语摩钵罗伽。华言大腹行。罗什法师云。是地龙而腹行。又云。是大蟒神而腹行也。				                
						</center></div><hr><center><div class='zw'><a name=22>三藏法数——【八妄想】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八妄想】
    [出宗镜录]    一自性妄想谓妄执根尘等法。各有体性。不相混滥。是名自性妄想。二差别妄想谓妄计色等有可见可对之色。有不可见可对之色。有不可见无对之色。是名差别妄想。(可见可对色者。即青黄等色。眼可见。亦可对也。不可见可对色者。即声香味触四者。虽不可见。而有对于耳鼻舌身也。不可见无对色者。即意识缘过去所见之境。皆不可见。亦无表对也。)三摄受积聚妄想谓妄计色受想行识五蕴之法。摄持聚集。而成一切众生。是名摄受积聚妄想。四我见妄想谓于色受想行识五蕴法中。妄计有我。是名我见妄想。五我所妄想谓于色受想行识五蕴法中。妄执我身及所受用之物。皆为我所。是名我所妄想。六念妄想谓妄分别可爱净境。缘念不断。是名念妄想。七不念妄想谓妄分别可憎之境。不起缘念。是名不念妄想。八念不念俱相违妄想谓于念不念爱憎之境。违理分别。是名念不念俱相违妄想。				                
						</center></div><hr><center><div class='zw'><a name=23>三藏法数——【八不正见】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八不正见】
    [出大集经]    一我见谓众生于五阴法中。妄计有我我所。执之为实。强立主宰。是名我见。(五阴者。色阴。受阴。想阴。行阴。识阴也。我我所者。我即众生假名。我所即五阴之身也。)二众生见谓众生妄计五阴众共和合而生。是名众生见。三寿命见谓众生于五阴法中。妄计我受一期果报。寿命有长有短。是名寿命见。(一期者。谓人从生至死也。)四士夫见谓众生妄计我有士夫之用。而能商贾书算营农等事。是名士夫见。五常见谓众生于五阴之身。妄计今世虽灭。后世复生。相续不断。是名常见。六断见谓众生于五阴之身。妄计今世灭已。更不再生。则成断灭。是名断见。七有见谓众生妄计一切诸法。实从因缘和合而生。执之为有。是名有见。(因缘者。眼等六根为因。色等六尘为缘也。)八无见谓众生于一切诸法。妄计皆无自性。执之为无。是名无见。				                
						</center></div><hr><center><div class='zw'><a name=24>三藏法数——【八苦】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八苦】
    [出涅槃经]    一生苦生苦有五种。一者受胎。谓识托母胎之时。在母腹中窄隘不净。二者种子。谓识托父母遗体。其识种子。随母气息出入。不得自在。三者增长。谓在母腹中。经十月日。内热煎煮。身形渐成。住在生脏之下。熟脏之上。间夹如狱。四者出胎。谓初生下。有冷风热风吹身及衣服等物触体。肌肤柔嫩。如被物刺。五者种类。谓人品有贵富贫残。相貌有残缺妍丑。是名生苦。三老苦老苦有二种。一者增长。谓从少至壮。从壮至衰。气力羸少。动止不宁。二者灭坏。谓盛去衰来。精神耗减。其命日促。渐至朽坏。是名老苦。三病苦病苦有二种。一者身病。谓四大不调。众病交攻。若地大不调。举身沉重。水大不调。举身肨肿。火大不调。举身蒸。风大不调。举身倔强。二者心病。谓心怀苦恼。忧切悲哀。是名病苦。四死苦死苦有二种。一者病死。谓因疾病寿尽而死。二者外缘。谓或遇恶缘或遭水火等难而死。是名死苦。五爱别爱苦谓常所亲爱之人。乖违离散。不得共处。是名爱别离苦。六怨憎会苦谓常所怨仇憎恶之人。本求远离。而反集聚。是名怨憎会苦。七求不得苦谓世间一切事物。心所爱乐者。求之而不能得。是名求不得苦。八五阴盛苦五阴者。色受想行识也。阴即盖覆之义。谓能盖覆真性。不令显发也。盛即盛大之义。谓前生老病死等众苦聚集。故名五阴盛苦。				                
						</center></div><hr><center><div class='zw'><a name=25>三藏法数——【八难】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八难】
    [出维摩所说经]    八难者。八处障难也。此之八处。虽感报苦乐有异。而皆不得见佛。不闻正法。故总称为难也。一在地狱难谓南胆部洲之下。过五百由旬。有八寒八热等狱。皆名地狱。众生因恶业所感。堕于彼处。长夜冥冥。受苦无间。障于见佛闻法。故名地狱难。(梵语胆部洲。即阎浮提。华言胜金洲。八寒狱者。頞浮陀狱。泥赖浮陀狱。阿吒吒狱。阿波波狱。呕喉狱。郁波罗狱。波头摩狱。芬陀利狱也。八热狱者。想狱。黑绳狱。堆压狱。叫唤狱。大叫唤狱。烧炙狱。大烧炙狱。无间狱也。)二在畜生难谓畜生种类不一。亦各随因受报。或为人畜养。或居山海等处。常受鞭打杀害。又或互相吞啖。受苦无穷。障于见佛闻法。故名畜生难。三在饿鬼难谓饿鬼有三种。一其业最重者。长劫不闻浆水之名。二其业次重者。唯在人间。伺求荡涤脓血粪秽。三其业轻者。时或一饱。加以刀杖驱逼。填河塞海。受苦无量。障于见佛闻法。故名饿鬼难。(劫。梵语具云劫波。华言分别时节。)四在长寿天难谓此天以五百劫为寿。即色界第四禅中无想天也。言无想者。以其心想不行。如水鱼蛰虫。外道修行。多生其处。障于见佛闻法。故名长寿天难。五在北郁单越难梵语郁单越。华言胜处。谓此处感报。胜东西南三洲也。其人寿一千岁。命无中天。为着乐故。不受教化。是以圣人不出其中。不得见佛闻法。故名北郁单越难。(东西南三洲者。东弗于逮。西瞿耶尼。南阎浮提也。)六盲聋喑痖难谓此等人虽生中国。而业障深重。盲聋喑痖。诸根不具。植佛出世。而不能见佛。虽说法亦不能闻。故名盲聋喑痖难。七世智辩聪难谓世间之人。邪智聪利者。唯务耽习外道经书。不信出世正法。故名世智辩聪难。八生在佛前佛后难。谓佛出现于世。为大导师。令诸众生离生死苦。得涅槃乐。人有缘者。乃得值遇。其生在佛前佛后者。由业重缘薄。既不见佛。亦不闻法。故名生在佛前佛后难。(梵语涅槃。华言灭度。)				                
						</center></div><hr><center><div class='zw'><a name=26>三藏法数——【八憍配八鸟】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八憍配八鸟】
    [出法华文句]    憍即矜也。谓人矜夸自己。有胜于他。如鸟有凌高下视之过。故文句引文殊问经。八憍配八种鸟也。一盛壮憍如鸱谓人持己强盛壮大。凌他劣弱。如鸱鹞之鸟。恃强凌弱。故名盛壮憍如鸱。二姓憍如枭谓人恃己种姓强大。凌慢于他。如枭不孝之种。而食其母。故名姓憍如枭。三富憍如雕谓人恃己富有财物。凌慢于他。如雕有势力。执伏众禽。故名富憍如雕。四自在憍如鹫谓人恃己长大。称意所作。而得自在。凌慢于他。如鹫食宿山林。去住自由。故名自在憍如鹫。(鹫。鸟名。其鸟黑色多子。西域多有此乌。)五寿命憍如鸟谓人恃己寿高。凌慢于他。如鸟是反哺之鸟。命长不死。故名寿命憍如鸟。六聪明憍如鹊谓人恃己聪利明达。凌慢于他。如鹊性至聪。能报人吉凶。故名聪明憍如鹊。七行善憍如鸠谓人恃己能行少善。便即凌慢有德之人。如鸠性虽纯。不知自拙。故名行善憍如鸠。八色憍如鸽谓人恃己颜容美妙。凌慢于他。如鸽类多种。以色取胜。况复多淫。故名色憍如鸽。				                
						</center></div><hr><center><div class='zw'><a name=27>三藏法数——【八寒地狱】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八寒地狱】
    [出翻译名义]    一頞浮陀地狱梵语頞浮陀。或云頞部陀。华言疱。谓受罪众生。因寒苦所逼。皮肉疱起也。二泥赖浮陀地狱梵语泥赖浮陀。或云泥刺部陀。华言疱裂。谓受罪众生。因寒苦所逼。疱即拆裂也。三阿吒吒地狱梵语阿吒吒。或云嚯嚯。(皆无翻。)谓受罪众生。由寒苦增极。唇不能动。唯于舌中作此声也。四阿波波地狱梵语阿波波。或云唬唬婆。(无翻。)谓受罪众生。寒苦增极。舌不能动。唯于唇间作此声也。五呕喉地狱呕地狱者。谓受罪众生。由寒苦增极。唇舌俱不能动。但于咽喉内振气而作此声也。六郁波罗地狱梵语郁波罗。或云嗢钵罗。华言表莲华。谓受罪众生。由寒苦增极。皮肉开拆。似此华也。七波头摩地狱梵语波头摩。或云钵特摩。华言红莲。谓受罪众生。由寒苦增极。肉色大拆。似此华也。八芬陀利地狱梵语芬陀利。华言白莲华。谓受罪众生。由寒苦增极。皮肉脱落。其骨之色。似此华故。或云摩诃钵特摩地狱。梵语摩诃钵特摩。华言大红莲华。皮肉冻拆。似此华也。				                
						</center></div><hr><center><div class='zw'><a name=28>三藏法数——【八热地狱】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八热地狱】
    [出显宗论]    在地之下。故名地狱。婆沙论云。南胆部洲下。过五百踰缮那。乃有其狱。然此地狱。有大有小。大则八寒八热。小则一一大狱四门。各有四小狱。共为十六小狱。名为游增狱。谓受罪众生。游彼狱时。其苦转增故也。(梵语胆部洲。又云阎浮提。华言胜金洲。梵语踰缮那。又云由旬。华言限量。)一想地狱此狱俱舍论中亦名等活地狱。显宗论云。其中众生。手生铁爪。其爪长利。互相嗔忿。怀毒害想。以爪相攫。肉即堕落。或被斫刺磨捣。想为已死。冷风吹之。皮肉还生。寻复活起。故名想地狱。二黑绳地狱谓此狱中狱卒。以热铁绳絣牵罪人。然后斩锯。复有恶风吹热铁绳。笼络其身。烧皮彻肉。焦骨沸髓。苦毒万端。用户名黑绳地狱。三堆厌地狱此狱亦名众合地狱。狱中有大石山。罪人入至其中。山自然合。堆压其身。骨肉糜碎。故史堆压地狱。四叫唤地狱谓受罪众生。既至此狱。狱卒以其罪人掷大镬中。沸汤烹煮。受诸痛苦。号啕叫唤。故名叫唤地狱。五大叫唤地狱谓狱座既将罪人沸汤烹煮已。业风吹活。又捉向热铁X中煎熬。痛苦极切。发声大叫。故名大叫唤地狱。六烧炙地狱谓此狱以铁为城。烈火猛焰。内外烧炙。皮肉糜烂。痛苦万端。故名烧炙地狱。七大烧灸地狱谓狱卒将彼罪人置铁城中。烈火烧城。内外俱赤。烧炙罪人。又有火坑。火焰炽盛。其坑两岸。复有火山。捉彼罪人贯铁叉上。着于火中。皮肉糜烂。痛苦万端。故名大烧炙地狱。八无间地狱谓有罪众生。至彼受苦。无有间歇。故名无间。此于八热中。又为最重之狱也。成实论明五种无间。一者趣果无间。谓有极重罪者。即向彼狱受其果报。无有间歇。二者受苦无间。谓至彼狱受诸痛苦。无有间歇。三者时无间。谓至彼狱。受苦时节。无有间歇。四者命无间。谓彼地狱。寿命一中劫。无有间歇。五者形无间。谓彼地狱受罪众生。生而复死。死已还生。身形无有间歇也。(一中劫者。二十小劫为一中劫也。)				                
						</center></div><hr><center><div class='zw'><a name=29>三藏法数——【八部鬼众】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八部鬼众】
    [出翻译名义]    一乾闼婆梵语乾闼婆。华言香阴。谓不啖酒肉。唯香资阴。是帝释天乐神也。(阴即身也。帝释。梵语释提桓因。华言能天主。言帝释者。华梵双举也。)二毗舍阇梵语毗舍阇。华言啖精气。谓其啖人精气及五谷之精气也。(五谷者。禾麻黍菽麦也。)三鸠槃茶梵语鸠槃茶。华言瓮形。以其阴似瓮故。即厌魅鬼也。四薜荔多梵语薜荔多。华言饿鬼。以其长劫不闻奖水之名故也。(劫。梵语具云劫波。华言分别时节。)五诸龙众诸龙众诸众者。谓龙有四种。一守天宫殿。持令不落。二兴云致雨。益人间。三地龙。决江开渎。四伏藏龙。守转轮王大福人宝藏也。六富单那梵语富单那。华言臭饿鬼。是主热病鬼也。七夜叉梵语夜叉。华言勇健。有三种。一地夜叉。二虚空夜叉。三天夜叉也。八罗刹梵语罗刹。华言速疾鬼。又云可畏。以其暴恶可畏故也。				                
						</center></div><hr><center><div class='zw'><a name=30>三藏法数——【八福生处】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八福生处】
    [出瑜伽师地论]    谓修五戒十善。兼行布施福业。优劣不等。故感报所生之处。则亦高下不同。故名八福生处。(五戒者。不杀。不盗。不邪淫。不妄语。不饮酒也。十善者。不杀。不盗。不邪淫。不妄言。不绮语。不两舌。不恶口。不贪。不嗔。不邪见也。)一人中富贵人中富贵者。谓天地所生。惟人为贵。既得为人。而又富贵。则其所修福业。必胜余人。故于今生得此报也。二四天王天四天王天者。东方持国天王。南方增长天王。西方广目天王。北方多闻天王。此四天王。居须弥山腹。由修施戒二种最胜福业。是以感报得生其中也。(梵语须弥。华言妙高。)三忉利天梵语忉利。华言三十三。昔有三十三人。同修胜业。同生此天。居须弥山顶。四角各有八宫。中有帝释殿。帝释即天主。明目张胆天由修施戒二种福业。胜四天王天。是以感报得生其中也。(三十三人。其一即帝释也。余三十二人之名。经论不载。帝释。梵语释提桓因。华言能天主。言帝释。华梵双举也。)四夜摩天梵语夜摩。华言善时。谓时时唱快乐故也。此天由修施戒二种福业。胜忉利天。是以感报得生其中也。五兜率天梵语兜率。华言知足。谓于上妙五欲。知止足故也。此天由修施戒二种福业。胜夜摩天。是以感报得生其中也。(五欲者。色欲。声欲。香欲。味欲。触欲也。谓之上妙者。以胜欲界粗弊五欲故也。)六化乐天化乐天者。谓欲得五欲乐时。皆自变化以相娱乐故也。此天由修施戒二种福业。胜兜率天。是以感报得生其中也。七他化天化天者。谓欲得乐境之时。他天为其变化。假他所成。以为己乐故也。此天即欲界天主。由修施戒二种福业。胜化乐天。是以感报得生其中也。八梵天梵。净也。谓离欲界垢染。上升色界。故名为净。若大梵天。即娑婆世界主。由修施戒二种福业。胜他化天。又兼修禅定。是以感报得生其中也。(梵语娑婆。华言能忍。)				                
						</center></div><hr><center><div class='zw'><a name=31>三藏法数——【又八福田】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【又八福田】
        此八福田。若言救人之危。济人之乏。恭敬三宝。孝事父母。与夫普度幽灵。脱离苦趣。亦皆种福之事也。一旷路义井谓于旷远道路。穿系义井。以济往来乏之人。是为福田。二建造桥梁谓于通津断港之处。修造桥梁。用济往来这人。以免病涉之苦。是为福田。三平治险隘福道路巇崄之处。则平坦之。窄隘之处。则开辟之。以免往来颠坠之患。是为福田。四孝养父母谓父母为形生之本。教养鞠育。爱念切至。子当竭力奉养。顺适亲意。以报劬劳之恩。是为福田。五恭敬三宝三宝者。佛法僧也。可尊可贵。称之为宝。以其具大功德。普济群生。超登觉岸。故当归依恭敬。是为福田。六给事病患之人。众苦集身。实可悲悯。当给施汤药及所须之物。使其四大调和。身得安乐。是为福田。(四大者。地大。水大。火大。风大也。)七救济贫穷谓贫穷之人。所须缺乏。饥馁逼切。无所哀告。当起慈悯之心。随其所须。皆周给之。是为福田。八设无遮会无遮即周遍之义。谓修设普度大会。使一切沉魂滞魄。仗三宝慈力。皆得脱离苦趣。而获超升善道。是为福田。				                
						</center></div><hr><center><div class='zw'><a name=32>三藏法数——【八福田】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八福田】
    [出梵网经并菩萨戒义疏]    八福田者。谓佛圣人僧三种。名敬田。和尚阿阇黎生我法身者。父母生我肉身者。此四。名恩田。救济病人。名病田。亦名悲田。此八种。皆堪种福。故名田也。若人能尽力从事此八种者。亦犹农之力田。则获秋成之利也。一佛田佛。梵语具云佛陀。华言觉。谓觉道俱圆。位登极果。世出世间。最胜无比。人能恭敬供养。岂但获一切福。亦能灭一切罪。故名佛田。(世出世间者。世谓人天。出世间。即菩萨缘觉声闻也。)二圣人田谓菩萨缘觉声闻。出离三界。证悟圣道。具足无量功德智慧。人能恭敬供养。即获胜福。故名圣人田。(三界者。欲界。色界。无色界也。)三僧田僧。梵语具云僧伽。华言和合众。谓处众和同。敬顺无诤。是佛弟子。人能恭敬供养。即获福利。故名僧田。四和尚田和尚。梵语邬波遮迦。于阗国译云和尚。华言力生。即教授师也。谓出家者。因师教诲之力。生长法身。其思宝重。人能供养恭敬。即获福利。故名和尚田。五阇黎田阇黎。梵语具云阿阇黎。华言正行。以能纠正弟子之行。即教授得戒等师也。因依此戒。得生禅定智慧。其恩实重。人能供养恭敬。即获福利。故名阇黎田。(紏。督责也。)六父母父为资形之始。有生成之德。自孩提以至于长。教诫育养。其恩罔极。为人子者。固当竭力奉养。岂有求之念。设若心之至。孝之纯。则亦自然获福。故名父田。七母田谓母始自怀孕分X。以至乳哺鞠育。护持长养。愍念劬劳。其恩罔极。为人子者。固当竭力奉养。岂有求福之念。设若心之至。孝之纯。则亦自然获福。故名母田。八病田谓见人有病。即当念其苦楚。用心救疗。给与汤药。则能获福。故名病田。				                
						</center></div><hr><center><div class='zw'><a name=33>三藏法数——【八种人起塔】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八种人起塔】
    [出翻译名义]    一如来塔如来有三义。若云无所从来。亦无所去。此法身义也。第一义谛名如。正觉名来。此报身义也。乘如实道。来成正觉。此应身义也。谓如来万德悉备。三觉俱圆。天上人间。所共尊仰。是故灭后。应当起塔供养。(第一义谛者。谓实相中道之理。无二无别也。万德者。万行功德圆满也。三觉者。自觉。觉他。觉行圆满也。)二菩萨塔菩萨。梵语具云菩提萨埵。华言觉众生。又云觉有情。谓菩萨上求道。下化众生。悯物情重。随类现身。度脱无量。是故灭后。应当起塔供养。三缘觉塔谓观十二因缘。觉真谛理。故名缘觉。以其三界生死已尽。能为人天而作福田。应当起塔供养。(十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。三界者。欲界。色界。无色界也。)四阿罗汉塔梵语阿罗汉。华言无生。又云无学。又云应供。谓三界生死已断。故名无生。以其烦恼已尽。无法可学。故名无学。以其应受人天供养。为世福田。故名应供。是故灭后。应当起塔供养。五阿那含塔梵语阿那含。华言不来。谓断欲界惑尽。不来欲界受生。故名不来。以其应受人天供养。为世福田。是故灭后。应当起塔供养。六斯陀含塔梵语斯陀含。华言一来。谓欲界有九品思惑。前之六品已断。后之三品尚在。更须欲界一番受生。故名一来。以其应受人天供养。为世福田。是故灭应当起塔供养。(思惑者。谓眼等五根对色等五尘而起贪爱也。)七须陀洹塔梵语须陀洹。华言预流。谓断三界见惑已尽。预入圣道法流。故名预流。以其应受人天供养。为世福田。是故灭后。应当起塔供养。(见惑者。谓意根对法尘而起分别也。)八转轮王塔谓转轮圣王。虽未断惑。未出三界。然以福德之力。治四天下。又以十善化育群生。为世之所尊敬。是故灭后。应当起塔供养。(四天下者。东弗于逮。南阎浮提。西瞿耶尼。北郁单越也。十善者。不杀生。不偷盗。不邪淫。不妄语。不两舌。不恶口。不绮语。不贪。不嗔。不邪见也。)				                
						</center></div><hr><center><div class='zw'><a name=34>三藏法数——【春秋八王日】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【春秋八王日】
    [出法苑珠林引提谓经]    春秋八王日者。是天地阴阳交代之日也。此之八日。帝释辅臣。案行天下。比较善恶。定生注死。增减罪福。乐善者若能避禁持斋。致生善处也。一立春立春则三阳交泰。天气下降。地气上升。万物萌生。是日持斋修道。即能致福也。二春分春分则天地和煦。万物长茂。是日持斋修道。即能致福也。三立夏立夏则草木盛长。百物怀孕。是日持斋修道。即能致福也。四夏至夏至则日长之极。生物繁盛。是日持斋修道。即能致福也。五立秋立秋则秋令之始。生物将遂。是日持斋修道。即能致福也。六秋分秋分则秋律平分。万物成遂。是日持斋修道。即能致福也。七立冬立冬则天气始肃。万物敛藏。是日持斋修道。即能致福也。八冬至冬至则一阳初生。履长之始。是日持斋修道。即能致福也。				                
						</center></div><hr><center><div class='zw'><a name=35>三藏法数——【八关斋戒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八关斋戒】
    [出毗婆沙论并杂阿含经]    关者禁也。谓禁闭杀盗淫等八罪。使之不犯故也。论云。夫斋者。过中不食也。以八戒助成斋法。共相支持。故又名八支斋法。每月初八日。十四日。十五日。二十三日。二十九日。三十日。是为六斋日。于此六日。能修行此八斋戒者。诸天相庆。即为注福禄。增寿算也。一不杀生不杀生者。谓不断一切众生之命也。自不杀生。亦不教人杀生。二不偷盗不偷盗者。谓不窃取他人财物也。自不偷盗。亦不教人偷盗。三不邪淫不邪淫者。谓于非己妻妾。不行淫欲之事也。四不妄语不妄语不妄语者。谓自不妄言。亦不可以虚妄之言而诳于他也。五不饮酒不饮酒者。谓酒是乱性之本。起过之门。故不可酣饮也。六不坐高广大床高广大床者。阿含经云。床高一尺六寸。非高也。阔四尺。非广也。长八尺。非大也。但过此量者。名高广大床。不宜坐也。七不着花鬘。珠玑为璎珞。而作身首之饰也。八不习歌舞戏乐不歌舞戏乐者。谓自不习歌舞戏乐。及不得辄往他处观听。亦不教人歌舞戏乐也。				                
						</center></div><hr><center><div class='zw'><a name=36>三藏法数——【闻经八种功德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【闻经八种功德】
    [出大庄严经]    一端正好色端正好色者。谓人以正信之心。严洁其身。听闻佛经。以是功德报得色身端正。而无丑恶之相也。二力势强盛力势强盛者。谓人以精进勇猛之力。听闻佛经。以是功德。报得福力威势。降伏一切。而不怯弱也。三心悟通达心悟通达者。谓人听闻佛经。解知义趣深远。理与心会。无不通达。以是功德故能彻悟一切法相。了无挂碍也。四得妙辩才得妙辩才者。谓人听闻佛经。深达一切法相。以是功德。得妙辩才。能以一句之义。演说无穷也。五获诸禅定获诸禅定者。谓人听闻佛经。思惟甚深妙义。以是功德。即能摄心敛念。妄相不生。寂然入定也。六智慧明了智慧明了者。谓人听闻佛经。广解其义。以是功德。开发本有智慧。照彻无碍也。七出家殊胜出家殊胜者。谓人听闻佛经。厌恶尘俗。以是功德。即出家学道。复能以所闻之法。传化于人。为世导师也。入眷属强盛得法之人。称为眷属。谓人听闻佛经。复能依经为人演说。以是功德。生他法身。即成眷属。展转流布。日强日盛也。				                
						</center></div><hr><center><div class='zw'><a name=37>三藏法数——【八位胎脏】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八位胎脏】
    [出法苑珠林]    一羯罗篮梵语羯罗篮。华言凝滑。谓初受胎七日。父母二气凝聚。状如凝酥。故名羯罗篮。二遏部昙梵语部昙。华言遍。谓受胎二七日。状如疮疱。故名遏部昙。三闭尸梵语闭尸。华言凝结。谓受胎三七日。状如就血。或云聚血。或云软肉。故名闭尸。四健南梵语健南。华言凝厚。谓受胎四七日。渐已坚厚。虽有身意二根。眼耳鼻舌四根未具。故名健南。五钵罗奢佉梵语钵罗奢佉。华言形位。谓受胎五七日。肉团增长。四支身分之相初现。故名钵罗奢佉。六毛发爪齿位谓受胎六七日。发爪齿初具。故名毛发爪齿位。七根位谓受胎七七日。眼耳鼻舌诸根圆满。故名根位。八形位谓受胎八七日已净。在胎藏中形相具足。故名形位。				                
						</center></div><hr><center><div class='zw'><a name=38>三藏法数——【凡小八倒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【凡小八倒】
    [出涅槃经]    凡即凡夫。小即小乘。倒即颠倒。谓凡夫著有。妄于无常法中计常。苦中计乐。无我计我。不净计净。及小乘之人。但着于空。常计无常。乐计非乐。我计无我。净计不净。故有凡小八倒之名焉。(小乘。即声闻乘。缘觉乘也。)一非常计常非常计常者。谓世间一切有为之事。皆悉无常。虚幻不实。岂能长久。凡夫妄计是常。即成常颠倒。二非乐计乐非乐计乐者。谓世间五欲之乐。皆是招苦之因。凡夫不了。妄计为乐。即成乐颠倒。(五欲者。色欲。声欲。味欲。触欲也。)三非我计我非我计我者。谓此身皆因四大假合而成。本无有我。若一大是我。三大应非我。若四大俱是我。应有多我。毕竟是谁为我。故知我即不可得。凡夫不了。于自身中强生主宰。妄计为我。成我颠倒。(四大者。地大。水大。火大。风大也。)四不净计净不净计净者。谓己身他身。具有五种不净。凡夫不了。妄生贪着。执以为净。即成净颠倒。(已上四计。是凡夫四倒。五种不净者。种子不净。住处不净。自体不净。自体不净。外相不净。究竟不净也。)五常计无常常即法身常住之义。无常即变异之义。谓声闻缘觉。为无明所覆。于如来常住法身。妄计有生灭变异之相。是名无常颠倒。(无明者。无所明了也。)六乐计非乐我即涅槃清净之乐。非乐即苦也。谓二乘为无明所覆。于如来清净涅槃。妄计是苦。是名非乐颠倒。(梵语涅槃。华言灭度。二乘者。声闻乘。缘觉乘也。)七我计无我我即佛性真实之我。无我即佛性中无有我也。谓二乘为无明所覆。不了无我法中而有真我。故于佛性真我之中。妄计无我。是名无我颠倒。八净计不净净即如来常住之身。非杂食身。非烦恼身。非血肉身。非是筋骨缠裹之身。二乘为无明所覆。但观世间一切诸色。皆为不净。不了如来常住法身之净。是名不净直到。(已上四计。是小乘四倒。)				                
						</center></div><hr><center><div class='zw'><a name=39>三藏法数——【八定】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八定】
    [出禅波罗蜜]    定即摄散归静之义。色界无色界。各有四定。故云八定也。一初禅天定谓人于欲界中。修习禅定之时。忽觉身心凝然。运运而动。如云如影。又觉遍身毛孔。气息悉皆出入。入无积洁聚。出无分散。是名初禅天定。二二禅天定谓既得初禅天定已。心厌初禅。觉观动散。因摄心在定。澹然澄静。觉观即灭。乃发胜定之喜。如人从暗室中。出见日月光明。朗然洞彻。是名二禅天定。(觉观者初心在缘曰觉。细心分别禅味曰观。)三三禅天定谓既得二禅天定已。而又厌二禅。喜心涌动。定不坚固。因摄心谛观。喜心即谢。于是泯然入定。绵绵之乐。从内心发。乐法增长。遍满身中。于世间乐。最为第一。是名三禅天定。四四禅天定谓既得三禅天定已。又觉三禅乐法扰心。令不清净。一心厌离。加功不止。即得安隐。出入息断。空明寂静。如明镜离垢。净水无波。湛然而照。万像皆现。绝诸妄想。正念坚固。是名四禅天定。五空处天定空即虚空也。谓既得四禅天定已。犹厌身色系缚。不得自在。乃转加功力。观察己身。犹如罗谷。内外通彻。一心念空。惟见虚空。无诸色相。其心明净。无碍自在。如鸟出笼。飞腾自若。是名空处天定。六识处天定。六识处天定识即心也。谓既得空处天定已。即以识心遍缘虚空。而虚空无边。以无边故。定心复散。于是即舍虚空。转心缘识。与识相应。心定不动。现在过去未来之识。悉现定中。与定相应。心不分散。此定安隐。清净寂静。是名识处天定。七无所有处天定谓离上空处识处。故名无所有处。得识处天定已。以心缘现在过去未来之识。无量无边。能坏于定。惟有无心识处。心无依倚。乃为安隐。于是即舍识处。专系心于无所有处。精勤不懈。一心内净。怡然寂静。诸想不起。是名无所有处天定。八非想非非想处天定谓前识处是有想。无所有处是无想。至此。则舍前有想。名非想。舍前无想。名非非想。盖此天既得无所有处天定已。又知此处如痴如醉。如眠如暗。以无明覆蔽。无所觉了。无可爱乐。于是一心专精。即于非有非无。常念不舍。则无所处定。便自谢灭。加功不已。忽然真实定发。不见有无相貌。泯然寂绝。清净无为。三界定相。无有过者。是名非想非非想处天定。(三界者。欲界。色界。无色界也。)				                
						</center></div><hr><center><div class='zw'><a name=40>三藏法数——【尼八集弃戒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【尼八集弃戒】
    [出楞严义海]    梵语尼。华言女。弃。却也。谓尼犯此八罪。弃却于佛法之外也。一杀杀即损伤物命也。谓一切有情。皆惜身命。尼若不能悯彼。反更伤残。是故为众所弃也。二盗盗即窃取他物也。谓尼于他人所有财物。生贪乐心。不与而取。是故为众所弃也。三淫淫即染欲也。谓尼不能以礼自防。以戒自守。贪着色欲。污犯净行。是故为众所弃也。四妄妄乃虚妄不实也。谓尼隐覆实事。虚言诳他。是故为众所弃也。五触触即触着。谓尼若与男身相触。起染欲心。是故为众所弃也。六八八者八事也。谓尼与染心男子。两手相捉。或捉其衣。或同入屏处。共坐。或共语。或共行。或相倚。或与相期。犯此八事。是故为众所弃也。(屏处者。僻静处也。)七覆覆即遮覆也。谓尼与大众说戒作法之时。遮覆他罪。不肯对众陈露。是故为众所弃也。八随随即依也。谓尼于大僧众中未与作共住法。而随彼共住。是故为众所弃也。				                
						</center></div><hr><center><div class='zw'><a name=41>三藏法数——【尼八敬戒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【尼八敬戒】
    [出翻译名义引会正记]    中本起经云。佛成道后。姨母大爱道。求出家学道。佛不许。阿难白佛。愿听出家。佛言。止止。无使女人入我法中为沙门也。譬如族姓之家。多女少男。即知其家衰弱。不得强盛。阿难再请。佛乃说八敬法。若能依此。听许出家。大爱道顶戴信受。遂度为尼。(梵语阿难。华言庆喜。梵语沙门。华言勤息。梵语尼。华言女。)一尼百岁礼初夏比丘足梵语比丘。华言乞士。谓比丘尼。寿虽百岁。若见初受戒比丘。才经一夏者。即当礼拜于足下也。二不得骂谤比丘谓比丘尼。当恭敬比丘。不得妄加骂詈谤毁也。三不得举比丘过谓比丘有过。比丘尼不得举。比丘尼若有过。听比丘举。当自省察也。四从僧受具戒谓比丘尼奉持具足禁戒。应从大德比丘处求受也。五有过从僧忏谓比丘尼有过失。应在比丘众中忏悔自首。以除憍慢之心也。六半月从僧教诫谓比丘尼每月当二次于大德比丘处求教诫法。以自策进道叶也。七依僧三月安居谓比丘尼结夏三月。禁足安居。当与比丘同处。朝夕咨问法义。增益见闻。以自修习也。八夏讫从僧自恣自即自陈已过。恣即恣他举罪。谓从四月十五日安居。至七月十五日夏竟。应从比丘众中行自恣法。有过则对众忏悔也。				                
						</center></div><hr><center><div class='zw'><a name=42>三藏法数——【阿难具八法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【阿难具八法】
    [出涅槃经]    梵语阿难。华言庆喜。经云。佛语文殊师利言。阿难具足八法。能持十二部经。是故阿难为多闻藏。(梵语文殊师利。华言妙德。十二部经。一契经。二重颂。三讽颂。四因缘。五本事。六本生。七希有。八譬喻。九论议。十自说。十一方便。十二授记。)一信根坚固信即信顺。根即能生之义。谓阿难闻如来所说十二部经。信受坚固。由信心故。由能生长一切善法功德。华严经云。信是道源功德母。长养一切诸善法。是也。二其心质直质即质朴之义。谓阿难闻如来所说十二部经。其心质直。常依正法而住。永离虚妄邪曲之见。故名其心质直。三身无病苦谓若世间人。能以药物施人者。所感果报。尚得一生少病。何况阿难累劫熏修。其利他之行。莫可测知。岂得现身有于病苦。故名身无病苦。(劫。梵语具云劫波。华言分别时节。)四常勤精进不杂名精。无间名进。谓阿难闻如来所说十二部经。一受。如法修习。无有懈怠。故名常勤精进。五具足念心谓阿难闻如来所说十二部经。心常忆念思惟。不令忘失。故名具足念心。六心无憍慢谓阿难闻如来所说十二部经。皆能忆持。而心不放逸。亦不敢憍慢于众。故名心无憍慢。七成就定意谓阿难既闻如来所说十二部经。能依此法。修摄其心。得发禅定。故名成就定意。八从闻生智谓阿难闻如来所说十二部经。义趣无量。则智慧增明。无不了达。故名从闻生智。				                
						</center></div><hr><center><div class='zw'><a name=43>三藏法数——【阿难八不思议】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【阿难八不思议】
    [出涅槃经]    梵语阿难。华言庆喜。经云。佛语文殊师利言。阿难事我二十余年。具足八种不可思议。是故我称阿难比丘为多闻藏。(梵语文殊师利。华言妙德。梵语比丘。华言乞士。)一不受别请谓阿难事佛二十余年。虽多闻第一。出诸弟子之上。动必随众。未尝受别施主之请。背众而食也。二不受故衣谓阿难事佛。虽如来陈故衣服。亦不敢受也。三见不非时谓阿难为佛待者。见必以时。如佛对机说法之时。或代众发问之类。则至佛所。非此之时。则不往见也。四见女人不生欲心谓阿难事佛。远离贪爱。无诸欲想。随侍应供。出入见诸女人及天龙女。不生染着之心也。五法不再问谓阿难事佛。闻所说十二部经。一经于耳。即能解悟。不假再问。如泻各瓶之水。置之一瓶。皆能受持也。(十二部经者。一契经。二重颂。三讽颂。四因缘。五本事。六本生。七希有。八譬喻。九论议。十自说。十一方广。十二授记也。)六知佛所入定谓阿难事佛。虽未获得知他心智。常知如来所入诸定。鉴何等机而说何等法要也。七知众会得益谓阿难事佛。凡一切众生。到于佛所。闻说法要。有现在能得圣果者。对有后时得者。有得人身天身者。随其获益。所证不同之相。悉能知之也。八悉知佛所说法谓阿难事佛。闻如来所说之法。虽根器有大小不同。教法有偏圆之异。而秘密之意。悉能了知也。				                
						</center></div><hr><center><div class='zw'><a name=44>三藏法数——【八种言】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八种言】
    [出瑜伽师地论]    言即言音。瑜伽师地论云。为法师者。处众宣说。当具八种言也。一可喜乐言谓法师说法。须有经文证据。其未解者。更为譬喻而说。文句清雅。言词显了。人若听者。无不欣喜好乐。故名可喜乐言。二开发言谓法师说法。开发深隐之义。令其显了。复开发粗浅之义。令解深妙。使大小之机获益。故名开发言。三善释难言释即解释。难即疑难。谓法师说法。人若有疑难咨问。须善解释。令义理分明。易得开解。故名善释难言。四善分析言谓法师说法。辩才无碍。能以善巧言词。于一法中分析无量义理。故名善分析言。五善顺入言谓法师说法。须随顺佛经。显了解释。令其闻者。咸皆信顺。入于正道。终不引余外道邪论以惑于人。故名善顺入言。六引余证言谓法师说法。义或未能通畅。当引余经之言。证己所说。令人信受。故名引余证言。七胜辩才言谓法师说法。以胜妙辩才。分别一切义理。皆无疑难。故名胜辩才言。八随宗趣言宗要。趣即理趣。谓法师说法。须随顺所宗义趣。如理解释。令诸众生悟明法要。故名随宗趣言。				                
						</center></div><hr><center><div class='zw'><a name=45>三藏法数——【八种变化】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八种变化】
    [出法界次第]    一能作小谓菩萨以变化力。能化自他之身而作小身。或化世界内所有小物。皆如微尘。是名能作小。(菩萨。梵语具云菩提萨埵。华言觉有情。)二能作大谓菩萨以变化力。能化自他之身而作大身。或化世界内所有大物。乃至满虚空中。是名能作大。三能作轻谓菩萨以变化力。能令自己身轻。亦能令人身轻。或使世界及所有物。悉令轻如鸿毛。是名能作轻。四能作自在谓菩萨以变化力。能以大为小。以小为大。以长为短。以短为长。如是等相。种种自在无碍。是名能作自在。五能有主主即主宰也。谓菩萨以变化力。能化为大人而作主宰。降伏摄受一切众生而得自在。是名能有主。六能远到谓菩萨以变化力而能远到。凡有四种。一飞行远到。二此没彼出。三移远令近。不往而到。四一念遍到十方。是名能远到。七能动地谓菩萨以变化力。能令大地六种震动。是名能动地。(六种震动者。一动。二起。三涌。四震。五吼。六击也。)八随意所欲尽能得谓菩萨以变化力。能令一身作多身。多身作一身。通岩透石。履水蹈空。地作水。水作地。火作风。风作火。金作石。石作金。是名随意所欲尽能得。				                
						</center></div><hr><center><div class='zw'><a name=46>三藏法数——【菩萨八种因果】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨八种因果】
    [出地持经]    一寿因寿果寿即寿命。谓不杀物命。无伤害心。是名寿因。由不杀故。长寿住世。是名寿果。二色因色果色即色身。谓施灯明供佛。及以净物施人。是名色因。由施灯明及净物故。则得颜容光泽。身形端正。是名色果。三种姓因种姓果种即种类。姓即族姓。谓舍离憍慢之心。是名种姓因。由离憍慢故。则得生于上族。是名种姓果。四自在因自在果谓能以床敷卧具饮食汤药及种种所须之物。惠施于人。令他自在。是名自在因。由惠施故。即得大富大财大众大眷属。凡所作为。无不遂意。得大自在。是名自在果。五信言因信言果谓口不妄言绮语两舌恶口。是名信言因。由离口过。凡所出言。人皆信听。是名信言果。六大力因大力果力即力用。谓作大功德。立大誓愿。恭敬三宝。孝养父母。是名大力因。由恭敬三宝等故。即得大名称。大福德。大智慧。有大势力。为一切人之所敬重。是名大力果。(三宝者。佛宝。法宝。僧宝也。)七丈夫因丈夫果谓乐丈夫法。厌女人法。复能说丈夫法。饶益他人。是名丈夫因。由成就丈夫法故。来世即得男子之身。堪为一切功德法器。是名丈夫果。八力因力果谓于他人有如法之事。随其力能。悉往营助。是名力因。由成就力因故。即得小病少恼。有力堪任。修诸善法。是名力果。				                
						</center></div><hr><center><div class='zw'><a name=47>三藏法数——【八种异熟因果】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八种异熟因果】
    [出华严经]    谓现生所作之因。而于异世成熟其果也。盖业通三世。如前世所作之因皆善则现世受其福报。所作之因不善。则现世受其恶报。又如今世所作善恶之因不同。后世成熟善恶果报亦异。故此异熟因果。凡有八种焉。一寿量圆满谓菩萨修行。于诸众生起大慈悯。无杀害心。以此为因。异生感果。即得寿命长远。无诸损减。修习善法。利己利人。是名寿量圆满。(菩萨。梵语具云菩提萨埵。华言觉有情。)二色相圆满谓菩萨修行。于诸如来菩萨形像之前。及诸黑闇之外。施以灯烛。令其光明。以此为因。异生感果。即得色相具足。识见高明。众人爱敬。而不生轻慢。是名色相圆满。三种族圆满谓菩萨修行。于诸同类忍辱柔和。心常谦下。以此为因。异生感果。即得生于豪贵之家。为世宗重。令诸众生随顺言教。是名种族圆满。四自在圆满谓菩萨修行。于贫乏之人。随其所欲而行给施。以此为因。异生感果。得大财位及大眷属。所作随心。无不自在。是名自在圆满。五信言圆满谓菩萨修行。常以真实和輭之语教化众生。以此为因。异生感果。即得出言诚谛。凡所决疑。人必信受。是名信言圆满。六大势圆满谓菩萨修行。于佛法僧父母师长之前。常生卑下之心。敬事孝养。以此为因。异生感果。即得豪贵自在。有大势力。令诸众生咸从正化。是名大势圆满。七丈夫相圆满谓菩萨修行。于诸佛菩萨。心生敬乐。于女人身心。心常厌弃。以此为因。异生感果。即得男子之身。诸根完具。无有残缺。是丈夫相圆满。八勇力圆满谓菩萨修行。恒以自己身力。供事一切众生。及施以饮食之物。令其色力增盛。以此为因。异生感果。即得勇猛道力。修集一切善法。复能教化一切众生。勇猛精进。求无上道。是名勇力圆满。				                
						</center></div><hr><center><div class='zw'><a name=48>三藏法数——【八种喻】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八种喻】
    [出涅槃经]    一顺喻谓佛说法。随顺世谛次第。从小向大而为喻也。如经云。天降大雨。沟渎皆满。沟渎满故小坑满。小坑满故大坑满。如是渐次。乃至大海满。如来法雨。亦复如是。众生戒满。乃至解脱满。解脱满故涅槃满。是中顺喻。(梵语涅槃。华言灭度。)二逆喻谓佛说法。逆于决谛次第。从大向小而为喻也。如经云。大海有本。所谓大河。大河有本。所谓小河。小河有本。所谓大池。如是乃至沟浍有本。所谓大雨。如来亦复如是。涅槃有本。所谓解脱。乃至持戒有本。所谓法雨。是名逆喻。三现喻谓如来说法。为令众生易解。即以现前之事而为喻也。如经云。众生心性。犹如				                
						</center></div><hr><center><div class='zw'><a name=49>三藏法数——【八法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八法】
    [出首楞严经义海]    八法者。地水火风。名为四大。以其四种。无处不有故也。色香味触。名为四微。以其四种。体性微细故也。谓人之身。因四大假合而有。此之四大。亦由四微所成。故总称为八法也。一地大地以坚碍为性。谓眼耳鼻舌身等。名为地大。圆觉经云。发毛爪齿。皮肉筋骨等。皆归于地。是也。二水大水以润湿为性。谓唾涕津液等。名为水大。圆觉经云。唾涕脓血。津液涎沫。痰泪精气。大小便利。皆归于水。是也。三火大火以燥热为性。谓身中暖气。名为火大。圆觉经云。暖气归火。是也。四风大风以动转为性。谓出入息及身动转。名为风大。圆觉经云。动转归风。是也。五色微谓眼所见种种诸色。以其微细。故名色微。六香微谓鼻所齅种种诸香。以其微细。故名香微。七味微谓舌所尝种种诸味。以其微细。故名味微。八触微谓身分所觉种种诸触。以其微细。故名触微。				                
						</center></div><hr><center><div class='zw'><a name=50>三藏法数——【八成立因】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八成立因】
    [出阿毗达磨杂集论]    一立宗宗犹主也。要也。以所立之法为宗要也。谓如五蕴等法。皆假因缘而生。实无自性。于中求我。决不可得。故说诸法无我。以破执我立论者。是名立宗。(五蕴者。色蕴。受蕴。想蕴。行蕴。识蕴也。因缘者。谓眼等六根为因。色等产尘为缘也。执我立论者。谓执五蕴之身为我。而自立论议也。)二立因因即因由。亦所依之义。立因所以破执有我者之论也。谓若于五蕴等法。施设实有我者。此之五蕴。既从众缘而生。皆是生灭之法。蕴既生灭。我不成就。若离五蕴。而于余处施设有我者。我无所因。我亦无用。是知皆无有我。是名立因。三立喻喻即譬喻。以别法喻所立之法也。谓如现在相中。施设实有过去相者。盖此现在相。已生未灭。不应于现在未灭法中。施设过去已灭之相。若离现在。而于余处施设过去相者。然过去世之相。既已灭坏。不应施设有相。此言过去之相不可得。以喻诸法中求我。决不可得。是名立喻。四合合即相合之义。引余义合此正说之理也。谓如五蕴法中。本无有我。而人颠倒。妄执有我。既遮破已。即知无我。既知无我。则知常等亦无。是名合。五结谓结前无我究竟之理。决定无异。是知五蕴。皆是无我。乃至无常。是名结。六现量现即显现。量即量度。揩定之义也。谓眼识乃至身识。对于显现五尘之境。离妄分别。无筹度之心。而能于境度量。揩定诸法自性之相而不错谬。是名现量。(五尘者。色尘。声尘。香尘。味尘。触尘也。)七比量比即比类。谓以第六意识比类量度。知有诸境。如远见烟。知彼有火。是名比量。八圣教量谓圣人所说现量比量之言教。皆不相违。定可信受。是名圣教量。				                
						</center></div><hr><center><div class='zw'><a name=51>三藏法数——【立颂八意】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【立颂八意】
    [出华严经疏]    一少字摄多义谓于一字中包摄多义也。如圆觉经长行文中。佛为普眼菩萨说四大和合各离之相。文义甚长。至于重颂。则以四句收摄多义。偈云。身相属四大。心性归六尘。四大体各离。谁为和合者等是也。(长行者。经之散文。重颂者。经之偈文也。四大者。地大。水大。火大。风大也。六尘者。色尘。声尘。香尘。味尘。触尘。法尘也。)二赞叹美佛之功德。多以偈颂谓诸经中凡菩萨等称赞叹美佛之功德。多以偈颂也。三为钝根重说谓佛为弟子说长行经竟。有根钝不能解悟。更为重说偈颂也。四为后来之徒谓佛为弟子说长行经竟。或有新来之众。未闻前说。佛则更为重说偈颂也。五为随喜乐谓佛随众机有喜乐偈颂者。即为演说偈颂也。六为易受持谓佛因长行文句繁多。恐难受持。故说偈颂。令人记忆。如为槃特说偈云。守口摄意身莫犯。如是行者得度世等是也。(槃特。梵语具云槃陀伽。华言继道。)七增明前说谓初于长行文中。说义未尽。后于重颂。广明其义也。八长行未说谓不说长行。而直说偈颂。如金光明经空品。是也。				                
						</center></div><hr><center><div class='zw'><a name=52>三藏法数——【八犍度】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八犍度】
    [出八犍度论]    梵语犍度。华言法聚。谓佛弟子迦旃延。以诸法门各从其类。分为八聚。故名八犍度论。(梵语迦旃延。华言不定。佛十大弟子中之一也。)一杂犍度如经为声闻说四善根及四圣果有余无余涅槃等法不一。故名杂犍度。(四善根者。暖位。顶位。忍位。世第一位。即四加行也。四圣果者。谓初果须陀洹。二果斯陀含。三果阿那含。四果阿罗汉也。梵语涅槃。华言灭度。有余涅槃者。谓四果罗流。虽烦恼惑尽。尚余身智未灭也。无余涅槃者。谓惑障既尽。身智亦灭。无有余也。)二结使犍度结即缠缚。使即驱役也。谓三结。五盖。上五分。下五分等惑。总而言之。不出百八烦				                
						</center></div><hr><center><div class='zw'><a name=53>三藏法数——【八义证有本识】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八义证有本识】
    [出瑜伽师地论]    谓第八识。是出生一切善恶诸法之根本。故名本识。今论以此八义。证第八识之相也。一依止执受谓此识能为染净诸法之所依止。执持不失。是名依止执受。二最初生起谓此识最初于母腹托胎之时。如礠石吸铁。是名最初生起。(礠石喻识。铁喻父精母血。)三有明了性谓此识于一切善恶无记三性诸法。皆悉明了分别。无有暗昧。是名有明了性。(无记性者。谓不善不恶之性也。)四有种子性谓此识能任持世间出世间诸法种子。令不散失。是名有种子性。五业用差别此识随染缘而造恶业。随净缘而造善业。差别不同。是名业用差别。六身受差别身以积聚为义。谓此能含藏一切诸法。故名为身。由能领法不相混滥。是名身受差别。(梵语末那。华言意。)七处无心定谓入无想定或灭尽定。虽受想心灭。出入息断。而此识不灭。是名处无心定。(无心定者。即无想天定也。灭尽定者。谓受想心灭。身证此定。即阿罗汉所证之定也。)八命终时识谓命将终时。冷触渐起。唯有此识。能执持身。此识若舍。四大分散。是名命终时识。(四大者。地大。水大。火大。风大也。)				                
						</center></div><hr><center><div class='zw'><a name=54>三藏法数——【八识缘境广狭】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八识缘境广狭】
    [出宗镜录并瑜伽地论]    一眼缘唯实唯量境谓眼见色时。即有识生。能缘青黄赤白实有之色。名为性境。此识对境。名为现量。以其但能见色。未起分别。是故所缘之境狭也。(性境者。谓现前所有实见之境也。现量者。谓见现前之色而能量度也。)二耳识缘唯实唯量境谓耳闻声时。即有识生。能闻言语等实有之声。名为性境。此识对境。名为现量。以其但能闻声。未起分别。是故所缘之境狭也。三鼻识缘唯实唯量境谓鼻齅香时。即有识生。能齅好恶实有之香。名为性境。此识对境。名为现量。以其但能齅香。未起分别。是故所缘之境狭也。四舌识缘唯实唯量境谓舌尝味时。即有识生。能尝碱酸苦淡实有之味。名为性境。此识对境。名为现量。以其但能尝味。未起分别。是故所缘之境狭也。五身识缘唯实唯量境谓身觉触时。即有识生。能缘细滑粗强实有之触。名为性境。此识所缘。名为现量。以其但能觉触。未起分别。是故所缘之境狭也。六意识遍缘一切通彻假实三量谓此识心。遍缘现前实有之境。于实境上分别长短方圆等相。名为假。是则此识三境皆缘。三量皆具。以其遍能分别假实诸境。是以所缘之境广也。(三境者。一性境。说见上。二独影境。谓思量过去之境。唯有影现于心。三本质境。谓于现身境上分别质相。三量者。一现量。说见上。二比量。谓于现前物上比度而知。如隔墙见遍。知彼有火。三非量。谓追缘过去未来之事。)七第七识见分唯假唯实谓此识无别体相。依第八识为因而起。复缘第八见分而为相分。分别思量。常执第八为我。能缘之心是假。所缘之境是实。以其唯起我执。生诸气习。不能遍缘诸境。是故所缘之境最狭也。(第八识者。即藏识也。见分者。谓能见之识也。相分者。谓所见之境相也。生诸气习者。谓我见等惑气分熏习而生也。)八第八识缘根身器界唯实唯量根身者。即眼等诸根也。器界者。以世界如器也。谓此根本之识。染净同源。一切根身器界。依之而生。而此根界。是八识相分。皆为所缘。是实有现前之量。是故所缘之境最广也。(根本识。即第八藏识也。)				                
						</center></div><hr><center><div class='zw'><a name=55>三藏法数——【八识】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八识】
    [出宗镜录]    一眼识谓眼以色为缘而生眼识。眼识依根而生。眼根因识能见。而能见者。是名眼。二耳识谓耳以声为缘而生耳识。耳识依根而生。耳根因识能听。而能听者。是名耳识。三鼻识谓鼻以香为缘而生鼻识。鼻识依根而生。鼻根因识能齅。而能齅者。是名鼻识。四舌识谓舌以味为缘而生舌识。舌识依根而生。舌根因识能尝。而能尝者。是名舌识。五身识谓身以触为缘而生身识。身识依根而生。身根因识能觉。而能觉者。是名身识。六意识谓意以法缘而生意识。意识依根而生。意根因识而能分别。以能分别前五根所缘色等五尘境界。是名意识。(五根者。眼根。耳根。鼻根。舌根。身根也。五尘者。色尘。声尘。香尘。味尘。触尘也。)七末那识梵语末那。华言意。亦名相续识。又名分别识。此识本无定体。即第八识之染分。依第八识自证分而生。缘第八识见分而执为我。为第六识之主。执转第六识所缘善恶之境而为染净。皆由此识也。前第六识名意识。今此识亦名意者。谓第六识依根而得名。此当体而立号。第六识虽能分别五尘好恶。而由此识传送。相续执取也。(依根者。根即意根也。当体者。即分别之体也。)八阿赖耶识梵语阿赖耶。华言藏识。以其无法不含。无事不摄故也。此识染净同源。生灭和合。而具有四分。如摩尼珠。体本清净。又如明镜。能含万像。若以染分言之。无明依之而起。结业由之而生。具足烦恼尘劳。变现根身世界。即前七种识境。皆是也。若以净体言之。即本觉心源。离念清净。在圣不增。在凡不减也。(四分者。一相分。即形相。谓此识能变现根身世界及诸法名义相状。皆由第八识此分而生。如镜中所现之影像也。二见分。见即照了之义。谓此识能照烛一切诸法及解了诸法义理。如镜中之明。能照万像也。三自证分。自证所具之法。谓此识能持见分相分。亲证无碍。如镜之圆体。能持其明。能含众像也。四证自证分。证即能证之体。自证即所具之法。能持前自证分见分相分。皆不离此分。是第八识本体。如镜之痛也。梵语摩尼。华言离垢。根身者。即眼等诸根也。)				                
						</center></div><hr><center><div class='zw'><a name=56>三藏法数——【八大人觉】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八大人觉】
    [出佛遗教经论]    觉即觉悟。谓此八法。乃是菩萨缘觉声闻大力量人之所觉悟。故名八大人觉。(菩萨。梵语具云菩提萨埵。华言觉有情。)一少欲觉谓人寡欲。乃得心安。是则卧觉一榻之宽。覆觉一衾之温。食觉一餐之饱。处觉容膝之适。心无过想。是名少欲觉。二知足觉谓人虽贫乏。常知止足。是则虽服粗弊。而有狐貉之温。虽食蔾糗。而有膏梁之美。虽居蓬荜。而有厦屋之安。是名知足觉。三寂静觉谓人离众愦闹。闲居独处。厌世缠缚。思灭贪欲之苦本。而能断除烦恼。寂静其心。是名寂静觉。四正念觉谓人思念正道。一心专注。无有间杂。不起邪想。是名正念觉。五正定觉谓人修习禅定。摄诸乱想。而得身心寂静。三昧现前。是名正定觉。(梵语三昧。华言正定。)六精进觉谓人勇猛精勤。修习善法。不令间断。则道业日进。无有退失。是名精进觉。七正慧觉谓人欲入道者。必须从闻而思。从思而修。以此三者而自增益。则智慧真正。离诸邪见。断惑证果。是名正慧觉。八无戏论觉以言嘲谑。名为戏论。谓人欲得涅槃寂静之乐。必须清净口业。舍诸戏论。一循正语。是名无戏论觉。(梵语涅槃。华言灭度。)				                
						</center></div><hr><center><div class='zw'><a name=57>三藏法数——【八忍】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八忍】
    [出四教仪集注]    一苦法忍苦即欲界生死之苦。法即真如之理。忍即忍可。亦印证之义也。谓于四善根位中。因观欲界生死之苦。至世第一后心。真如理显。生无漏法忍。是名苦法忍。(四善根者。即四加行。暖位。顶位。忍位。世第一位也。无漏者。谓不漏落三界生死也。)二苦类忍苦即色界无色界生死之苦。类即流类。谓观欲界苦谛之后。复观上二界苦谛。亦生无漏法忍。是欲界苦法忍之流类。是名苦类忍。(上二界者。即色界无色界也。)三集法忍集即招集之义。谓观欲界集谛见思之惑。真如理显。生无漏法忍。是名集法忍。(见惑者。谓意根对法尘起诸分别曰见惑。思惑者。谓眼等五根对色等五尘起诸贪爱曰思惑也。)四集类忍谓观欲界集谛之后。复观上二界集谛。生无漏法忍。是欲界集法忍之流类。是名休类忍。五灭法忍灭即灭无之义。谓观欲界灭谛。灭前苦集。真如理显。生无漏法忍。是名灭法忍。六灭类忍谓观欲界灭谛之后。复观上二界灭谛。生无漏法忍之流类。是名灭类忍。七道法忍道即三十七道品。谓观欲界道谛。修此道品。真如理显。生无漏法忍。是名道法忍。(三十七道品者。观身不净。观受是苦。观心无常。观法无我。是四念处。已生恶令永断。示生恶令不生。已生善令增长。未生善令得生。是四正勤。欲如意足。念如意足。精进如意足。思惟如意足。是四如意足。信根。进根。念根。定根。慧根。是五根。信力。进力。念力。定力。慧力。是五力。择法觉分。精进觉分。喜觉分。除觉分。舍觉分。定觉分。念觉分。是七觉分。正见。正思惟。正语。正业。正命。正精进。正念。正定。是八正道。已上诸法。总为三十七道品也。)八道类忍谓观欲界道谛之后。复观上二界道谛。生无漏法忍。是欲界道法忍之流类。是名道类忍。				                
						</center></div><hr><center><div class='zw'><a name=58>三藏法数——【八觉】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八觉】
    [出华严经疏]    觉犹念也。因此八种。引起一切烦恼。即恶觉也。一欲觉欲即贪欲。谓贪欲心起。常念可意之事。故名欲觉。二嗔觉嗔即嗔恨。谓嗔恚心起。常念忿恨于他。故名嗔觉。三恼觉恼即恼害。谓憎嫉心起。常念恼害于他。故名恼觉。四亲里觉谓常忆念亲戚乡里。故名亲里觉。五国土觉谓常念国土安危。故名国土觉。六不死觉谓因多财资养。常念不死。故名不死觉。七族姓觉族即姓族。姓即种姓。谓矜诞心起。常念世族种姓。有高有下。故名族姓觉。(矜诞者。夸大之谓也。)八轻侮觉侮即慢也。谓恃己才德。常念轻慢于人。故名轻侮觉。				                
						</center></div><hr><center><div class='zw'><a name=59>三藏法数——【大人八念】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【大人八念】
    [出中阿含经]    阿那律陀在枝提瘦水渚林中。宴坐思惟。心作是念。道从无欲。非有欲得。乃至道从智慧。非愚痴得。于是世尊以他心智。知彼心中所念。而现其前。为说大人八念也。(梵语阿那律陀。华言无灭。佛之弟子。)一道从无欲非有欲得谓比丘修道。当于一切尘境。不生希欲之心。虽自得无欲。而不令他知。此所以能得道也。是名道从无欲。非有欲得。二道从知足非无厌得谓比丘修道。衣但覆形。食但支命。一切所需。悉当知足。此所以能得道也。是名道从知足。非无厌得。三道从远离非聚会得谓比丘修道。于世间诸法及己身心。俱当远离。此所以能得道也。是名道从远离。非聚会得。四道从精勤非懈怠得谓比丘修道。当常行精进。断恶不善。修诸善法。恒自起意。专一坚固。不舍方便。此所以能得道也。是名道从精时进。非懈怠得。五道从正念非邪念得谓比丘修道。当观察身心内外诸法。悉皆空寂。无有邪念。此所以能得道也。是名道从正念。非邪念得。六道从定意非乱意得谓比丘修道。当远离诸恶之法。凝心禅定。无有散乱。此所以能得道也。是名道从定意。非乱意得。七道从智慧非愚痴得谓比丘修道。当观察世间兴衰之法。而得智慧明达。分别晓了。悉除惑业。尽生死苦。此所以能得道也。是名道从智慧。非愚痴得。八道从不戏乐非戏行得谓比丘修道。当常寂静。远离嬉戏之乐。游观之行。安在无为之理。正意而解。此所以能得道也。是名道从不戏乐。非戏行得。				                
						</center></div><hr><center><div class='zw'><a name=60>三藏法数——【八念】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八念】
    [出大智度轮]    念者。内心存忆也。论云。佛诸弟子于闲静处乃至山林旷野。善修不净等观。厌患其身。忽生惊怖。及为恶魔作种种恶事。恼乱其心忧惧转增。是故如来为说八念法。若存心于此。恐怖即除也。一念佛谓修禅观之人。若遭恐怖障难之时。应念诸佛慈悲。救济众生。功德无量。如是一心。念念不舍。怖障即除也。二念法谓修禅观之人。若遭恐怖障难之时。应当念法。法力广大。通达无碍。能灭烦恼。如是一心。念念不舍。怖障即除也。三念僧谓修禅观之人。若遭恐怖障难之时。应当念僧。僧是佛之弟子。能修正道。能证圣果。为世福田。如是一心。念念不舍。怖障即除也。四念戒谓修禅观之人。若遭恐怖障难之时。应当念戒。戒是无上菩提之本。能遮诸恶。得安隐处。如是一心。念念不舍。怖障即除也。(梵语菩提。华言道。)五念舍谓修禅观之人。若遭恐怖之时。应当念舍。舍有二种。一舍施。能生大功德。二舍烦恼。因此得大智慧。如是一心。念念不已。怖障即除也。六念天谓修禅观之人。若遭恐怖障难之时。应当念四天王乃至他化自在天。如是等天。果报清净。利安一切。如是一心。念念不舍。怖障即除也。(四天王者。东方持国天王。南方增长天王。西方广目天王。北方多闻天王也。他化自在天。即欲界第六天也。)七念出入息息即鼻中出入之气。念出入息者。谓修禅观之人。若遭恐怖之时。应当念息。息是治散乱之良药。入禅定之捷径。如是念念不已。则心不驰散。怖障即除也。八念死谓修禅观之人。若遭恐怖障难之时。应当念死。死有二种。一者自死。谓报尽而死。二者他缘死。谓遇缘而死。此二种死。从生以来。常与身俱。无可避处。如是一心。念念不已。怖障即除也。				                
						</center></div><hr><center><div class='zw'><a name=61>三藏法数——【八智】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八智】
    [出四教仪集诖]    一苦法智苦是欲界生死之苦。法是所证真如之理。智是能证之智。高观欲界生死之苦。真智发而证真如之理。是名苦法智。二苦类智谓观欲界苦谛之净。复观上二界苦谛。真智明发。是欲界苦法智之流类。是名苦类智。(上二界者。谓色界无色界也。)三集法智谓观欲界集谛见惑。真智明发而证真如之理。是名集法智。四集类智谓观欲界集谛之净。复观上二界集谛。真智明发。是欲界集法智之流类。是名集类智。五灭法智谓观欲界灭谛。灭前苦集。真智明发而证真如之理。是名灭法智。六灭类智谓观欲界灭谛之后。复观上二界灭谛。真智明发。是欲界灭法智之汉类。是名灭类智。七道法智谓观欲界道谛。修三十七道品。真智明发而证真如之理。是名道法智。(三十七道品得。观身不净。观受是苦。观心无常。观法无我。是四念处。已生恶令永断。未生恶令不生。已生善令增长。未生善令得生。是四正勤。欲如意足。念如意足。精进如意足。思惟如意足。是四如意足。信根。进根。念根。定根。慧根。是五根。信力。进力。念力。定力。慧力。是五力。择法觉分。精进觉分。喜觉分。除觉分。舍觉分。定觉分。念觉分。是七觉分。正见。正思惟。正语。正业。正命。正精进。正念。正定。是八正道。已上诸法。总为三十七道品也。)八道类智谓观欲界道谛之后。复观上二界道谛。真智明发。是欲界道法智之流类。是名道类智。				                
						</center></div><hr><center><div class='zw'><a name=62>三藏法数——【八正道】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八正道】
    [出法界次第]    谓此八法。不依偏邪而行。故名为正。复能通至涅槃。故名为道。(梵语涅槃。华言灭度。)一正见谓人修无漏道。见四谛分明。破外道有无等种种邪见。是为正见。(无漏道者。即戒定慧。修此道者。能断三界有漏生死也。四谛者。苦谛。集谛。灭谛。道谛也。)二正思惟谓人见四谛时。正念思惟。观察筹量。令观增长。是为正思惟。三正语谓人以无漏智慧。常摄口业。远离一切虚妄不实之语。是为正语。四正业谓人以无漏智慧。修摄其心。住于清净正业。断除一切邪妄之行。是为正业。(清净正业者。谓戒定慧等出世之善业也。)五正命谓出家之人。当离五种邪命利养。常以乞食自活其命。是为正命。(五种邪命者。一诈现异相。二自说功能。三占相吉凶。四高声现威。五说所得利。以动人心也。)六正精进不杂名精。无间名进。谓人勤修戒定慧之道。一心专精。无有间歇。是名正精进。七正念谓人思念戒定慧正道及五停心助道之法。堪能进至涅槃。是名正念。(五停心者。多散众生数息观。多贪众生不净观。多嗔众生慈悲观。愚痴众生因缘观。多障众生念佛观也。)八正定谓人摄诸散乱。身心寂静。正住真空之理。决定不移。是名正定。				                
						</center></div><hr><center><div class='zw'><a name=63>三藏法数——【八胜处】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八胜处】
    [出禅波罗蜜]    八胜处者。谓修八背舍后。观心纯熟。转变自在。若净若不净。随意能破也。禅波罗蜜云。初二胜处位在初禅。第三第四胜处位在二禅。第五至第八胜处位在四禅。三禅不立胜处者。以三禅天乐多心钝。故不立也。一内有色相外观色少若。好若丑是名胜知胜见谓行人先观自己色身相状。坏烂不净。不可爱乐。一心静定。更想皮肉脱落。但见白骨有八色光明。故云内有色相。又以观道未增。若观多色。恐难摄持。故观少色。是以自观己身不净。亦观所爱之人身亦不净。故云外观色少。若好若丑者。谓观外诸色。善业果报故名好。恶业果报故名丑。或时系心一处。观欲界中色。				                
						</center></div><hr><center><div class='zw'><a name=64>三藏法数——【八背舍】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八背舍】
    [亦名八解脱出禅波罗蜜]    背谓违背。舍即弃舍。大智度论云。背此净洁五欲。舍此着心。故名背舍。修此观故。发无漏智慧。断三界见思惑尽。证罗汉果。即转名八解脱也。(净洁五欲者。若欲界色声香味触。即名粗弊五欲。名为不净。若色界无色界色声香味触。即名净洁五欲也。无漏智慧者。谓二乘等由此智慧。断除惑业。不漏落生死也。三界者。欲界。色界。无色界也。见思惑者。谓意根对法尘起诸分别曰见惑。眼等五根对色等五尘起诸贪爱曰思惑。梵语阿罗流。华言无学。)一内有色相外观色谓行人先观自己色身相状。坏烂不净。不可爱乐。一心静定。更想皮肉脱落。但见曰骨有八色光明。				                
						</center></div><hr><center><div class='zw'><a name=65>三藏法数——【大海八不思议喻涅槃】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【大海八不思议喻涅槃】
    [出涅槃经]    一渐渐转深谓如来所说涅槃之法。随顺众生根性。利钝大小。无不令其各各获益。次第修证。而至于究竟之地。如经所说。优婆塞戒。沙弥戒。比丘戒。菩萨戒。须陀洹果乃至菩萨果佛果之类。犹如大海之流。从浅而至深也。(梵语涅槃。华言灭度。梵语优婆塞。华言清净士。梵语沙弥。华言息慈。梵语比丘。华言乞士。菩萨。具云菩提萨埵。华言觉有情。优婆塞戒。即五戒也。沙弥戒。即十戒也。比丘戒即二百五十戒也。菩萨戒。即十种戒也。梵语须陀洹。华言入流。)二深难得底谓如来所说涅槃之法。理智圆融。妙不决定。一切二乘菩萨。皆莫测其所至。如经云。或说				                
						</center></div><hr><center><div class='zw'><a name=66>三藏法数——【涅槃八味】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【涅槃八味】
    [出方等般泥洹经]    涅槃。梵语具云摩诃般涅槃那。华言大灭度。大即法身。灭即解脱。度即般若。是乃三德秘密理藏也。此之理藏。在诸佛不增。在众生不减。而有八种法味。故泥洹经立此八味之名也。(法味者。谓诸法中之义味也。)一常住谓此涅槃之理。彻三际以常存。亘十方而常在。故曰常住。(三际者。即过去未来现在三世也。十方者。四方四维上下也。)二寂灭谓此涅槃之理。寂绝无为。大患永灭。故曰寂灭。(大患者。生死也。)三不老谓此涅槃之理。不迁不变。无增无减。故曰不老。四不死谓此涅槃之理。从本不生。今亦不灭。故曰不死。五清净谓此涅槃之理。安住清凉。诸障悉净。故曰清净。六虚通谓此涅槃之理。虚彻灵通。圆融无碍。故曰虚通。七不动谓此涅槃之理。寂然不动。妙绝无为。故曰不动。八快乐谓此涅槃之理。无生死逼迫之苦。有真常寂灭之乐。故名快乐。				                
						</center></div><hr><center><div class='zw'><a name=67>三藏法数——【八还辩见】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八还辩见】
    [出楞严经]    还者。复也。辩者。分别也。见即能见之性也。八还辩见者。以所见八种可还之境。而辩能见之性。不可还也。此由阿难不知尘有生灭。凶无动摇。而亡认缘尘。随尘分别。故如来以心境二法。辩其真妄。言心。则曰今当示汝无所还地。言境。则曰吾今各还本所因处。此显所见之境可还。而能见之性不可还也。遂以八种变化之相以辩之。(梵语阿难。华言庆喜。)一明还日轮经云。此大讲堂洞开。东方日轮升天。则有明曜。而言还者。谓此讲堂。日出则明。无日则暗。是则明因于日。故复还于日也。然明是所见之尘境。非能见之性也。以尘境则有生灭。见性元无生灭。是故				                
						</center></div><hr><center><div class='zw'><a name=68>三藏法数——【八部般若】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八部般若】
    [出般若经]    梵语般若。华言智慧。佛于第四时中。所说之经既多。法亦不一。故有八部之名焉。一大品般若谓佛演说五蕴十二入十八界三十七道品等法。皆从六波罗蜜生。其般若波罗蜜最大最胜。最为第一。余之五度。若无般若导达。则不得名为波罗蜜也。以其卷帙多故。是名大品般若。(五蕴者。色蕴。受蕴。想蕴。行蕴。识蕴也。十二入者。眼入。耳入。鼻入。舌入。身入。意入。色入。声入。香入。味入。触入。法入也。十八界者。眼界。色界。眼识界。耳界。声界。耳识界。鼻界。香界。鼻识界。舌界。味界。舌识界。身界。触界。身识界。意界。法界。意识界也。三十七道				                
						</center></div><hr><center><div class='zw'><a name=69>三藏法数——【八藏】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八藏】
    [出处胎经]    藏即含藏之义。谓佛灭度后。阿难结集如来所说经法。以此八藏类摄无遗也。(梵语阿难。华言庆喜。)一胎化藏胎化藏者。谓佛说胎中化现等事。如菩萨处胎等经是也。二摩诃衍藏梵语摩诃衍。华言大乘。摩诃衍藏者。即佛所说法华涅槃华严等诸大乘经是也。三中阴藏谓此色身死后。未托生前。名为中阴。中阴藏者。如佛所说中阴等经是也。四戒律藏戒律藏者。谓佛所制在家出家。及大乘小乘诸品戒法。如僧祇等律部是也。五菩萨藏菩萨藏者。谓佛所说大乘诸经。明诸菩萨修因证果之法是也。六杂藏杂藏者。谓佛所说大小乘经。暴明声闻缘觉菩萨及诸天人修因证果等法是也。七金刚藏金刚藏者。谓佛所说等觉菩萨修因证果之法。以其破惑之智。最为坚利。能断极后微细无明之惑。故名等觉菩萨为金刚心是也。(等觉者。去后妙觉犹有一等。胜前诸位。得称为觉也。)八佛藏佛藏者。谓佛所说大乘诸经。明一切诸佛所说之法。及神通变现。导利众生等事是也。				                
						</center></div><hr><center><div class='zw'><a name=70>三藏法数——【八藏】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八藏】
    [出华严经随疏演义钞]    藏即含藏之义。谓含藏诸法文理。而有经律论咒之不同。经者。法也。常也。凡圣之所轨则曰法。魔外不能变坏曰常。律者法也。谓分判轻重持犯之罪。如世之法律论议也。谓论议种种诸法甚深之义也。咒者愿也。谓祈愿种种如意殊胜等事也。盖以声闻缘觉大注乘之不同。故有八藏之名焉。(魔外者。天魔外道也。)一经藏经藏者。即四阿含经是也。(梵语阿含。华言无比法。谓世间之法无可比也。四阿含者。增一阿含。长阿含。中阿含。杂阿含也。)二律藏律藏者。即四分。十诵律等是也。(四分者。一比丘法。二比丘尼法。三受戒法。四灭诤法也。十诵者。谓佛弟子优波离十番诵出也。)三论藏论藏者。即阿毗昙等论是也。(梵语阿毗昙。华言无比法。谓圣人分别法义不可比也。)四咒藏咒藏者。即除一切疾病陀罗尼。辟除诸恶陀罗尼等是也。(梵语陀罗尼。华言咒。亦云能持。谓持善不失。持恶不生也。已上经律论咒。是声闻四藏也。)五经藏经藏者。即妙法莲华经。大方广佛严等经是也。六律藏律藏者。即菩萨善戒经。梵网戒等经是也。七论藏论藏者。即大智度论。十地经等论是也。八咒藏咒藏者。即楞严咒。大悲等咒是也。(已上经律论咒。是菩萨四藏也。)				                
						</center></div><hr><center><div class='zw'><a name=71>三藏法数——【八大灵塔】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八大灵塔】
    [出八大灵塔经]    佛之灵塔有八。经云。若人发大信心。修建塔庙承事供养。得大利益。获大果报。具大名称。是人命终。即得生天。然佛之舍利。人间天上。建塔甚多。此经所载。乃如来降生等处所建之塔也。(梵语舍利。华言骨身。)一在迦毗罗城龙弥你园梵语迦毗罗。华言黄色。梵语龙弥你。又云岚毗尼。华言解脱处。佛之降生。即此园也。乃造宝塔以表灵迹焉。二在摩伽陀园泥连河边梵语摩伽陀。华言善胜。梵语泥连。未见翻译。佛于此河边菩提树下而成正觉。故建塔于此以供养焉。(梵语菩提。华言道。)三在波罗奈城梵语波罗奈。华言鹿苑。佛于此处。为声闻缘觉说四谛法。故建塔以供养焉。(四谛者。苦谛。集谛。灭谛。道谛也。)四在舍卫国只陀园梵语舍卫。华言丰德。梵语只陀。或云祇洹。华言战胜。佛于此园说法度生。故建塔以供养焉。五在曲女城此城由往昔大树仙人咒九十九女一时腰曲。故名曲女。佛从忉利天说法。下降于此。故建塔以供养焉。(梵语忉利。华言三十三。)六在王舍城此城往昔由千王共居。故名王舍。佛于此处说法度生。故建塔以供养焉。七在广严城其城广慱严净。故名广严。佛于此处思念筹量。故建塔以供养焉。八在拘尸那城梵语拘尸那。华言角城。其城三角故也。佛于此城娑罗双树间入般涅槃。故建塔以供养焉。(梵语娑罗。华言坚固。梵语般涅槃。华言灭度。)				                
						</center></div><hr><center><div class='zw'><a name=72>三藏法数——【八分分如来舍利】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八分分如来舍利】
    [出涅槃经后分]    释迦如来。于拘尸城茶毗已竟。诸国起兵夺取舍利。时有婆罗门为相夺诤故。分作八分。八国起塔供养也。(梵语释迦。华言能仁。拘尸。梵语具云拘尸那。华言角城。谓此城三角故也。梵语茶毗。华言焚烧。梵语舍利。华言骨身。梵语婆罗门。华言净行。)一拘尸城拘尸城诸力士。得一分舍利。即于国中起塔供养。二波肩罗婆国波肩罗婆国力士。得一分舍利。归国起塔供养。三师伽那婆国师伽那婆国拘楼罗众。得一分舍利。归国起塔供养。四阿勒遮国阿勒遮国诸刹帝利。得一分舍利。归国起塔供养。(梵语刹帝利。华言田主。)五毗耨国毗耨国诸婆罗门。得一分舍利。归国起塔供养。六毗离国毗离国诸黎车。得一分舍利。归国起塔供养。七遮罗迦罗国遮罗迦罗国诸释子。得一分舍利。归国起塔供养。八摩伽陀国摩伽陀国阿阇世王。得一分舍利。归国起塔供养。(梵语摩伽陀。华言善胜。梵语阿阇世。华言未生怨。)				                
						</center></div><hr><center><div class='zw'><a name=73>三藏法数——【八支语】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八支语】
    [出显扬圣教论]    一上首语首。始也。谓佛凡有所说。必以趣向涅槃之道而为首先。故名上首语。(梵语涅槃。华言灭度。)二美妙语谓佛所说法。言辞柔软。嘉美微妙。令人乐闻。故名美妙语。三显了语谓佛说法。随机演畅。于诸事理。显白明了。故名显了语。四易解语谓佛说法。善巧方便。令诸众生即得解悟。故名易解语。五乐闻语谓佛说法。称适机宜。语音宣畅。事理该明。当机之众。无不喜乐听闻。故名乐闻语。六无依语谓佛说法。随机开导。无所依着。亦不希望他人信已而后为说。故名无依语。七不逆语谓佛说法。知诸众生根量。随顺不违。使其各得获益。故名不逆语。八无边语谓佛说法。具大智慧。具大辩才。称性宣演。无有穷极。故名无边语。				                
						</center></div><hr><center><div class='zw'><a name=74>三藏法数——【八音】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八音】
    [出法界次第]    八音者。谓如来所出音声。言辞清雅。令诸众生闻即解悟。而有此八种也。一极好音谓一切诸天二乘菩萨。虽各有好音。未足为极。唯佛言声。闻者无厌。得入妙道。好中之最。故名极好音。(二乘者。声闻乘。缘觉乘也。)二柔软音谓佛以慈善为心。所出音声。巧顺物情。能令闻者喜悦。皆舍刚强之心。故名柔软音。三和适音谓佛常居中道。妙解从容。所出音声。和雅调适。能令闻者心皆融释。因声会理。故名和适音。四尊慧音谓佛德位尊高。慧心明彻。所出音声。能令闻者尊重。慧解开明。故名尊慧音。五不女音谓佛住首楞严定。有大雄之德。所出音声。能令一切闻者敬畏。天魔外道。莫不归伏。故名不女音。(梵语首楞严。华言健相分别。谓能降伏一切魔也。)六不误音谓佛智圆明。照了无碍。所出音声。谛审真实。无有差谬。能令闻者各获正见。故名不误音。七深远音谓佛智幽深。行位高极。所出音声。自近而远。彻至十方。令近声非大。远闻不小。皆悟甚深幽远之理。故名深远音。八不竭音谓如来愿行无尽。住于无尽法藏。所出音声。闻者寻其语义。无尽无究。故名不竭音。				                
						</center></div><hr><center><div class='zw'><a name=75>三藏法数——【八大自在我】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【八大自在我】
    [出涅槃经]    我即自在之义。谓如来有大神力。有大智慧。故能随机示现。自在巧妙。经中谓如来常乐我净之我。具此八义。故称我德。(常者。不迁不变也。乐者。无生死苦也。我者。即八自在也。净者。惑业净尽也。)一能示一身以为多身一身多身者。于一身中现无量身也。经云。如来身数。犹如微尘。充满十方无量世界。盖如来所证法身之体。遍一切处。全此之体。起于应用。故能一多自在也。二示一尘身满大千界一尘身满大千界者。谓如来法身。体无不遍。故一尘之身。与法身之量同一广大。大千世界悉皆充满。自在无碍也。三大身轻举远到大身轻举远到者。谓如来广大之身。飞行轻举。无远不到。自在无碍也。经云。如来能以满大千世界之身。轻举飞空。过于二十恒河沙等诸佛世界而无障碍。是也。四现无量类常居一土现无量类常居一土者。谓如来虽为众生现众类之身。而所居常在一土。自在无碍也。经云。如来之心。安住不动。而能随诸众生现无量形类。又云。如来之身。常住一土。而令他土一切悉见。是也。五诸根互用诸根互用者。谓如来眼等诸根。互相为用。自在无碍也。经云。如来一根。亦能见色闻声齅香别味觉触知法。一根既然。诸根亦尔。是也。(一根者。即眼耳鼻舌身意六根中之一根也。)六得一切法如无法想得一切法如无法想者。谓如来知一切法本性空寂。若言有法而可证得。则为虚妄。故虽有所证而无能证之想。于法融通。自在无碍也。经云。若是有者。可名为得。实无所有。云何名得。以自在故。非得而得。是也。七说一偈义经无量劫说一偈义无量劫者。谓如来智慧辩才。演说一偈之义。虽经多劫。无有穷尽。称性宣扬。自在无碍也。经云。如来演一偈之义。经无量劫。义亦不尽。是也。(劫。梵语具云劫波。华言分别时节。)八身遍诸处犹如虚空身遍诸处犹如虚空者。谓如来为诸众生处处现身说法。犹如虚空。了无形相可得。随缘应化。自在无碍也。经云。虚空之性。不可得见。如来亦尔。实不可见。以自在故。令一切见。是也。				                
						</center></div><hr><center><div class='zw'><a name=76>三藏法数——【如来八相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【如来八相】
    [出释迦谱]    如来八相者。法华经中明释迦如来无量劫前已成正觉。因大悲愿力。利益众生。数数于十方国土示生示灭。处处不同。岂但于此南阎浮提一方出现而已。今论出现本末。则具有八相。皆所以示同人法也。(梵语释迦。华言能仁。劫。梵语具云劫波。华言分别时节。梵语阎浮提。华言胜金洲。)一降兜率。华言知足。以此天于五欲境知止足故。谓菩萨从兜率天将降神时。观此阎浮提内迦毗罗国。最为处中。往古诸佛出兴。皆生于此。尔时菩萨即现五瑞。一者放大光明。二者大地震动。三者诸魔宫殿隐蔽不现。四者日月星辰无复光明。五者天龙等众悉皆惊怖。现此端已。于是下				                
						</center></div><hr><center><div class='zw'><a name=77>三藏法数——【法没时七秽行】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【法没时七秽行】
    [出出曜经]    一百岁持戒为恶所破谓法将灭时。有人持戒。满百岁已。一弹指顷。遂为恶知识之所破坏。是为法没时之秽行也。二久行慈心为嗔所坏谓法将灭时。有人久行平等慈忍。未尝少息。一旦逆境现前。不能安忍。嗔恚倐起。坏灭善根。是为法没时之秽行也。三薄贱不随师教谓法将灭时。善行寡少。为此道者。悉皆轻薄污贱之徒。不修威仪进止。不顺师长教诲。耽习下流。无所闻见。是为法没时之秽行也。四互诤胜负谓法将灭时。正教不行。人我妄兴。是此者则非彼。是彼者则非此。六相毁诤。以求胜负。唯务较短量长。不思反邪归正。是为法没时之秽行也。五鬭乱彼此谓法将灭时。出家之人。或居城郭村落。贪求利养。我慢贡高。悖理乱常。争长竞短。向彼说此。向此说彼。互相毁谛。争鬭不已。惟知构造其非。不解弘持其教。是为法没时之秽行也。六贪着利养谓法将灭时。出家之人。多贪利养。广殖田园。惟思口体之奉。不以勤苦为劳。遂致身多疾病。不能流通佛教。是为法没时之秽行也。七凡圣皆被毁辱谓法将灭时。教道不明。以伪乱真。以邪混正。是非不明。凡圣无别。故自凡夫之僧至阿罗汉。一槩被人轻贱毁辱。既辱其徒。何有其教。是为法没时之秽行也。(梵语阿罗汉。华言无学。)				                
						</center></div><hr><center><div class='zw'><a name=78>三藏法数——【七日轮出】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七日轮出】
    [出法苑珠林]    七日轮出者。动末之相也。天地始终。谓之一劫劫尽坏时。火灾将起。一切人民。皆作恶业。遂使天久不雨。所种不生。诸水泉源。皆悉枯竭。久久之后。风入海底。取日宫殿。于须弥山边。置日道中。遍照世间。草木凋落。如是一日乃至七日。次第而出。消竭海水。大地遍起乾坤洞然。直至梵天。悉皆荡尽。故有七日出现之说也。(劫。梵语劫波。华言分别时节。梵语须弥。华言妙高。直至梵天者。谓火灾起时。烧至色界初禅天也。)一日出一日出时。百草树木。一时凋落。二日出二日出时。四大海水。从百由旬乃至七百由旬内。自然枯涸。(梵语由旬。华言限量。或八十里。或六十里。或四十里。)三日出三日出时。四大海水。千由旬乃至七千由旬内。展转消尽。四日出四日出时。四大海水。深千由旬。亦皆干竭。五日出五日出时。四大海水。纵广七千由旬。亦皆竭尽。长阿含经云。五日出已。其后海水转减。犹如春雨后牛迹中水。遂至涸尽。不渍人物也。六日出六日出时。此地厚六万八千由旬。皆悉遍出。从须弥山乃至三千大千世界及八大地狱。无不烧灭。遍烬无余。人民命终。及六欲诸天。皆悉命终。宫殿皆空。一切无常。不得久住。(三千者。小千。中千。大千也。今言三千大千者。总别兼称也。八大地狱者。活地狱。黑绳地狱。合会地狱。叫唤地狱。大叫唤地狱。热地狱。大热地狱。阿鼻地狱也。六欲天者。四天王天。忉利天。夜摩天。兜率天。化乐天。他化自在天也。)七日出七日出时。大地须弥山渐渐崩坏。百千由旬永无遗余。山皆洞然。诸宝爆裂。裂焰震动。到于梵天。一切恶道。皆悉荡尽。				                
						</center></div><hr><center><div class='zw'><a name=79>三藏法数——【七种生死】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七种生死】
    [出翻译名义]    一分段生死分即分限。段即形段。谓三界果报。寿有长短分限。身有大小形段。皆不免于生死。是为分段生死。(三界者。欲界。色界。无色界也。)二变易生死因移果易。名为变易。谓阿罗汉辟支佛菩萨。既离三界生死。出生方便等土。就其断惑证果之时。因移果易。论为生死。是名变易生死。(因移果易者。如初果为因。二果为果。二果为因。三果为果。三果为因。四果为果。是也。方便土者。二乘之人。修方便道。断见思惑。而居此土也。)三流入生死谓众生有识之初。迷真逐妄。流入生死苦海。漂溺不息。是为流入生死。四反出生死谓众生若发心修行。背妄归真。则能反出生死。到于涅槃。是为反出生死。(梵语涅槃。华言灭度。)五因缘生死谓初欢喜地已后诸位菩萨。皆以所观不思议理为因。能观真无漏智为缘。共破无明之惑。复为化众生故。示现生死。是为因缘生死。(真无漏智者。即菩萨智慧也。由此智慧。断诸惑业。而不漏落生死。以对二乘之智。名为真耳。)六有后生死谓第十法云地菩萨。因有最后一品无明未断。尚有一番变易生死。是为有后生死。(最后一品者。谓无明惑有四十二品。今是最后之一品也。)七无后生死谓等觉菩萨。破最后一品无明烦恼。究竟永尽。入妙觉位。不受后身。是为无后生死。				                
						</center></div><hr><center><div class='zw'><a name=80>三藏法数——【七种受胎】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七种受胎】
    [出善见毗婆沙律]    一相触受胎谓女人月水生时。喜乐男子。若男子以身触其身分。即生贪着而便怀胎。是名相触受胎。二取衣受胎谓如优陀夷。其妇出家。分别已久。优陀夷往到妇处。两情欲爱不止。各相发问。欲精污衣。后即怀胎。是各取衣受胎。(梵语优陀夷。华言出现。日出时生故。)三下精受胎谓往昔有一道士。小便与精俱下。鹿母饮之。遂便情胎。生鹿子道士。是名下精受胎。四手摩受胎谓如睒菩萨。父母俱盲。帝释遥知。下至其所。为言宜合阴阳。当生儿子。答言。夫妇既悉出家。为道法故。不得如此。帝释复言。不合阴阳。当以手摩脐下。即便怀胎。果如其言。而生睒子。是名手摩受胎。(睒音闪。目暂见。)五见色受胎谓有女人。月华水成。不得男子交合。欲情极盛。唯视男子。即便怀胎。是名见色受胎。六闻声受胎谓如白鹭鸟。悉雌无雄。到春来时。阳气始布。雷声初鸣。雌鹭一心闻声。即便怀胎。鸡亦有闻雄鸡声。亦得怀胎。是名闻声受胎。七齅香受胎谓如搸牛母。但齅犊气。而亦怀胎。是名齅香受胎。(搸。牛名。犊。牛子也。)				                
						</center></div><hr><center><div class='zw'><a name=81>三藏法数——【七灾难】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七灾难】
    [出仁王护国经]    七灾难者。谓佛为十六大国波斯匿王等而说也。若国土中有此七种灾难。当讲读仁王般若波罗蜜经。其难即灭。万姓安乐也。(梵语波斯匿。华言胜军。)一日月失度难谓日月失其所缠之度。时序不调。或赤日出。或黑日出。或二三四五日出。或日蚀无光。或日轮一重现。乃至四五重现。是为日月失度难。二星宿失度难谓二十八宿及金星彗星火星水星风星刀星南斗北斗等星。各各失其所躔之度。是为星宿失度难。(二十八宿者。角亢底房心尾箕。斗牛女虚危室壁。奎娄昴毕觜参。井鬼柳星张翼轸也。)三灾火难谓火灾起时。万姓烧尽。或鬼火龙火天火山神火人火树木火贼火如是种种灾异。是为灾火难。四雨水变异难谓阴阳不顺。大水漂没。冬雨夏雪。冬行砾。江河逆流。如是种种灾异。是为雨水变异难。五恶风难谓大风起时。山河树木。一时吹坏。或黑风赤风青风天风地风火风。如是种种灾异。是为恶风难。六亢阳难亢。极也。谓天地亢阳。炎火洞然。百草枯瘁。五谷不登。如是种种灾异。是亢阳难。(五谷者。禾麻黍菽麦也。)七恶贼难谓四方贼来。侵扰境界。或内外贼起。火贼水贼风贼鬼贼。百姓惊惶。刀兵竞起。如是种种灾异。是为恶贼难。				                
						</center></div><hr><center><div class='zw'><a name=82>三藏法数——【七难】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七难】
    [出观音玄义疏]    难即厄难苦恼之处也。谓火有焦身绝命之忧。故为初难。水有沉有浮。故为二难。罗刹虽暴。缓于火水。故为三难。刀杖非随得随戮。必须研罪虚宝。故为四难。鬼取非的。命衰逢害。故为五难。枷锁系身。未为失命。故为六难。怨贼觅宝。与宝即脱。故为七难。而此七难。一一皆有果报恶业烦恼三种。今但明人中果报之一种也。有以罗刹难中风难。足为八难者。非也。一火难观间经云。若有持是观世音菩萨名者。设入大火。火不能烧。盖持者。口为诵持。心为秉持。言其执持无少懈也。设入者。不定之辞。若人遭此难者。一心称名。必得解脱。如应验传云。晋元康中。竺				                
						</center></div><hr><center><div class='zw'><a name=83>三藏法数——【地动七因】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【地动七因】
    [出法华经疏]    一仿诸魔生怖魔有多种。故曰诸魔。令生怖者。谓佛成道时。必须地动。令邪魔恐怖。而回正念也。二令众生心不散乱令众生心不散乱者。谓佛欲说法时。必先地动。令诸众生恭敬严谨。心不散乱。而能信受也。三令放逸者生觉知令放逸生觉知者。谓佛说法时。或有放逸之人。不能毕集。必须地动。令其觉知。皆来谛听也。四令众生知法相令众生知法相者。谓佛说法。微妙难知。必先地动。普令一切众生心生警悟。觉了诸法之相也。五令众生观说法处令众生观说法处者。谓佛说法时。欲令十方世界统为一佛国土。必须地动。令诸众生得见说法殊胜之处也。六令成熟者得解脱令成熟得解脱者。谓佛说法时。若有根缘成熟众生。来闻正法。必须地动。令其觉悟。而得解脱也。七令随顺问正义令随顺问正义者。谓佛说法时。为诸众生不解正义。必须地动。令其警觉。随顺请问。各得开解也。				                
						</center></div><hr><center><div class='zw'><a name=84>三藏法数——【七大】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七大】
    [出楞严经]    大即体性圆融。周遍无外之义。盖由万法不离地水火风而成。依空建立。因见有觉。因识有知。举此七种。则自他依正色心一切万法无不摄矣。然以众生迷失本心。根尘对起。知见妄分。听不出声。见不超色。但于日镜和合处见火起。月珠和合处见水生。各不相容。执相成碍。殊不知如来藏中水火性空。本周法界。随众生心循业发现。故世尊于楞严会上开悟阿难及诸大众。会七大万法皆归如来藏。故说此七大之相也。(依正色心者。依即所依国土。正谓正受果报。即能依之身也。色即色身。心即心识也。)一地在粗为大地。细为微尘。析则成空。合聚为地。众生昏迷。但见				                
						</center></div><hr><center><div class='zw'><a name=85>三藏法数——【七海】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七海】
    [出法集名数经]    一盐水海金刚三味经云。海有金刚轮。随时转故。令大海水同一盐味。故名盐水海。二乳海谓世有一海。其味如乳。故名乳海。三酪海谓世有一海。其味如酪。故名酪海。四酥海谓世有一海。其味如酥。故名酥海。五蜜水海谓世有一海。其味如蜜。故名蜜水海。六吉祥草海谓世有一海。生吉祥草。故名吉祥草海。七酒海谓世有一海。其味如酒。故名酒海。				                
						</center></div><hr><center><div class='zw'><a name=86>三藏法数——【七金山】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七金山】
    [出翻译名义]    七金山者。谓山皆有金色光明故也。七重环绕须弥山外。高广形量。次第减半。如须弥山高八万四千由旬。双持山止高四万二千由旬之类。是也。(梵语由旬。华言限量。有三等不同。上八十里。中六十里。下四十里。)一双持山双持山者。谓二山相倚也。又言持双者。文互用耳。此山高广。各四万二千由旬。二持轴山持轴山者。谓山峰上耸。形如车轴也。高广各二万一千由旬。三檐木山檐木。树名。以山形似此树。故名檐木。高广各一万五百由旬。四善见山善见山者。谓见者称善也。高广各五千二百五十由旬。五马耳山马耳山者。谓状如马耳也。高广各二千六百二十五由旬。六障碍山障碍山者。谓此山有障碍神故。以名象鼻山。形如象鼻故也。高广各一千三百一十二由旬半。七持地山持地山者。谓与地相持故。又名地持者。文互用耳。又名鱼觜山者。以海中有鱼。觜尖。其山形如彼鱼故也。又名持边山者。以此山护持围绕内六山故也。高广各六百五十六由旬零。				                
						</center></div><hr><center><div class='zw'><a name=87>三藏法数——【又七宝】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【又七宝】
    [出翻译名义]    一钵攞娑梵语钵攞娑。华言珊瑚。大智度论云。海中石树也。谓西南涨海中。去七八里许。有珊瑚洲。洲底有磐石。此宝生其上。人以铁网取之。世所希有。故名为宝。二阿湿摩揭婆梵语阿湿摩揭婆。华言琥珀。其色红莹。世所希有。故名为宝。三摩尼梵语摩尼。又云末尼。华言离垢。即珠宝也。此宝光净。不为垢秽所染。故圆觉钞又云如意。谓意中所须财宝衣服饮食种种之物。此珠悉能出生。令人皆得如意。故名为宝。四甄叔迦梵语甄叔迦。华言赤色宝。西域传云。甄叔迦。树名。其花赤色。形大如手。此宝色如此花。故以名焉。五释迦毗棱伽梵语释迦毗棱伽。华言能胜。谓此宝能胜一切世间众宝。世所希有。故名为宝。六摩罗伽陀梵语摩罗伽陀。大智度论云。绿色珠。此宝出金翅鸟口边。能辟一切诸毒。世所希有。故名为宝。七跋折罗梵语跋折罗。华言金刚。此宝出于金中。色如紫英。百炼不销。至坚至利。可以切玉。世所希有。故名为宝。				                
						</center></div><hr><center><div class='zw'><a name=88>三藏法数——【七宝】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七宝】
    [出翻译名义]    七宝诸经所载不同。旧出二种。其间名同而华梵不一。今依翻译名义。亦列二种。皆以梵语为名。而用华言各释其下也。一苏伐罗梵语苏伐罗。华言金。大智度论云。金出山石沙赤铜中。而有四义。一者色无变。二者体无染。三者转作无碍。四者令人富。以是等义。故名为宝。二阿路巴梵语阿路巴。华言银。大智度论云。银出烧石中。世名白金。亦有四义。与前金同。故名为宝。三琉璃梵语琉璃。华言青色宝。观经疏又云吠琉璃耶。华言不远。谓西域有山。去波罗奈城不远。山出此宝。故以名之。此宝青色。一切众宝皆不能坏。色体坚莹。世所希有。故名为宝。(梵语波罗奈。华言鹿苑。)四颇黎梵语颇黎。或云塞颇胝迦。华言水玉。即苍玉也。或云水精。体色莹润。世所希有。故名为宝。五牟婆洛揭拉婆梵语牟婆洛揭拉婆。华言青白色宝。即砗磲也。其状如车之渠。车之牙辋也。因以名焉。以其体坚色明。世所希有。故名为宝。六摩罗伽隶梵语摩罗伽隶。华言码瑙。其色赤白。如马之脑。因以名焉。以其可琢成器。世所希有。故名为宝。七钵摩罗伽梵语钵摩罗伽。华言赤真珠。佛地论云。赤虫所出。大智度论云。此宝出鱼腹蛇脑中。其色明莹。最为殊胜。故名为宝。				                
						</center></div><hr><center><div class='zw'><a name=89>三藏法数——【轮王七宝】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【轮王七宝】
    [出修行本起经]    长阿含经云。增劫中则有轮王出世。以一增一减为一小劫。人寿增至八万四千岁。历过百年。寿减一岁。如是减至十岁。名为减劫。此后过百年。复增一风。或云子倍父寿。(若父十岁。子则二十岁。)名为增劫。如是增至八万四千岁时。则有金轮王出。生在王家。绍灌顶位。于十五日。香汤沐浴。受持斋戒。升高台殿。臣僚辅翼。东方忽有金轮宝现。舒妙光明。来应王所。若王欲隹东方。轮即东转。王则将诸兵众随其后行。金轮宝前。有四神导引。轮所住处。王即止驾。南西北方。随轮所至。亦复如是。于四天下普劝人民。修十善道。是名金轮王。亦名转轮圣王。而具足				                
						</center></div><hr><center><div class='zw'><a name=90>三藏法数——【七随眠】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七随眠】
    [亦名七使出可毗达磨毗婆沙论]    烦恼妄惑依附不舍曰随。五情暗冥曰眠。以无明种子潜伏藏识。而能生起一切烦恼结业。故名随眠。又名七使者。使犹驱使也。由此妄惑驱使心神流转三界故也。(五情者。即眼耳鼻舌身之情也。藏识者。即第八识。能含藏一切善恶种子故也。三界者。欲界。色界。无色界也。)一贪随眠贪者。引取无厌也。下级贪欲之惑。潜伏藏识。随附不舍而为种子。能生一切贪染之欲。故名贪随眠。二嗔随眠嗔者。忿怒不息也。谓此嗔恚之惑。潜伏藏识。随附不舍而为种子。能起一切粗重忿怒。故名嗔随眠。三爱随眠爱者。于顺情境上爱着不舍也。谓此爱惑种子。潜伏藏识。随附不舍。能生三界粗重爱欲。故名爱随眠。四慢随眠慢者。恃己凌他也。谓慢惑种子。潜伏藏识。随附不舍。能生种种粗重憍慢。故名慢随眠。五无明随眠无明者。无所明了也。谓此无明种子。潜伏藏识。随附不舍。能生种种粗重烦恼。故名无明随眠。六见随眠见者。分别执取也。谓此分别妄惑种子。潜伏藏识。随附不舍。能生三界种种妄见。故名见随眠。七疑随眠疑者。犹豫不决也。谓此疑惑种子。潜伏藏识。随附不舍。能生三界粗重疑惑。故名疑随眠。				                
						</center></div><hr><center><div class='zw'><a name=91>三藏法数——【悭法七报】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【悭法七报】
    [出成宝论]    财法不能惠施曰悭。此专言悭吝于法而不施与人者。得七种报。一生盲报谓从母胎出。便不能见日月光明。名为生盲。由其宿世悭吝法故。于现生中而得此报也。二愚痴报谓于诸法中迷惑不了。名为愚痴。由其宿世悭吝法故。于现生中而得此报也。三生恶家报谓不信三宝。造作重罪。名为恶家。又有冤之家。亦名恶家。由其宿世悭吝法故。于现生中而得此报也。四胎夭报胎夭者。胎中夭死也。由其宿世悭吝法故。于现生中而得此报也。五物恐报物恐者。谓为一切恶物恐怖也。由其宿世悭吝法故。于现生中而得此报也。六善人远离报善人远离者。谓贤善之人。悉皆远离而不亲近。由其宿世悭吝法故。于现生中而得此报也。七无恶不作报无恶不作者。谓于一切恶无所不作也。由其宿世自既悭法。亦教人悭法。灭佛法种。三世十方诸佛以为冤贼。是以于现生中而得此报也。(三世者。过去。现在。未来也。)				                
						</center></div><hr><center><div class='zw'><a name=92>三藏法数——【七种慢】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七种慢】
    [出楞严经并毗婆沙论]    谓诸众生无明妄惑。障覆于心。而生执取。恃己凌他。贡高自大。于佛法中自谓满足。所计不同。故有七种也。一慢慢者。谓同类相傲也。如于相似法中。执己相似。又于下劣中执己为胜也。二过慢过慢者。谓于同类相似法中。执己为胜。或复他人胜于己处。执为相似。言我与他同也。三慢过慢过慢者。于胜争胜也。谓他本胜于己。而执己为胜。言我定能胜于他也。四我慢我慢者。恃己凌他也。谓倚恃己之所能。欺凌于他也。五增上慢增上慢者。未得谓得也。谓未得上圣之法。自谓已得。未证上圣之理。自谓已证也。六卑劣慢者。以劣自夸也。谓己但有下劣少分之能。反自矜夸。以彼多分之能。不及于我也。七邪慢邪慢者。谓实无德。妄为有德。执着邪见。不礼塔庙。不敬三宝。不诵经典也。(三宝者。佛宝。法宝。僧宝也。)				                
						</center></div><hr><center><div class='zw'><a name=93>三藏法数——【七垢】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七垢】
    [出瑜伽师地论]    一欲垢欲即希求之义。垢者。尘也。污也。谓人于诸所有功德。不求他知。若欲令他知我成就如是功德。是名欲垢。二见垢见者。执着分别也。谓人于诸所有功德。无执着分别之见。若生执着。是名见垢。三疑垢疑者。迷惑不了也。谓人于诸所有功德。若或疑惑为功德耶。为过失耶。如是疑者。是名疑垢。四慢垢慢者。恃己凌他也。谓人不以己之所有功德与他校量而生轻慢。若生轻他之心。是名慢垢。五憍垢憍者。矜夸自高也。谓人不以己之所有功德而生忻喜。若生忻喜贡高之心。是名憍垢。六随眠垢依附不舍曰随。五情暗冥曰眠。谓人于诸所有功德常加护念。不为随眠烦恼之所盖覆。若烦恼习气未断。是名随眠垢。(五情者。即眼耳鼻舌身之情也。烦恼习气者。谓烦恼余习之气分也。)七悭垢谓人于诸所有功德。回施一切众生。无吝惜心。若生悭惜之念。是名悭垢。				                
						</center></div><hr><center><div class='zw'><a name=94>三藏法数——【七支】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七支】
    [出法界次第]    支即支分。身三支。谓杀盗淫。口四支。谓妄言绮语两舌恶口。总名七支。即十恶中之七也。一杀生谓断一切众生之命。故名杀生。二偷盗谓遍起恶心。取他财物。故名偷盗。三邪淫谓非己妻妾而行欲事。故名邪淫。四妄言谓以虚诞之言。欺诳他人。故名妄言。五绮语绮即文饰也。谓绮饰言语。取悦于人。故名绮语。六恶口谓以恶言加彼。令他受恼。故名恶口。七两舌谓构合是非之言。向此说彼。向彼说此。令其争鬭。故名两舌。				                
						</center></div><hr><center><div class='zw'><a name=95>三藏法数——【七聚】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七聚】
    [出翻译名义]    聚即类聚。谓聚众律以成其类。随犯而制之。故名七聚也。一波罗夷梵语波罗夷。华言极恶。有三义。一者退没。由犯此罪。道果无分。没溺恶道。二者不共住。谓非但失道而已。不得于说戒羯磨僧中共住。三者堕落。舍此身已。堕在阿鼻地狱也。(梵语羯磨。华言作法。梵语阿鼻。华言无间。)二僧残残者。如人被斫。命虽未尽。而身已伤残也。谓若犯此罪。僧为作法。忏除其过。故名僧残。三偷兰遮梵语偷兰。华言大。遮即遮障善道。华梵兼称。故云偷兰遮。谓大障一切善根也。四波逸提梵语波逸提。华言堕。谓犯此罪。死堕地狱也。五提舍尼梵语提舍尼。华言向彼悔。僧祇律云。此罪应对众发露忏悔。是也。六突吉罗梵语突吉罗。华言恶作恶说。谓身恶作。口恶说也。四分律本又名式叉迦罗尼。华言应当学。谓此罪微细难持。令其随学随守。是名应当学也。七恶说恶说者。谓口好恶说。多诸论议也。即突吉罗中。开出恶说以成此七聚也。				                
						</center></div><hr><center><div class='zw'><a name=96>三藏法数——【七遮罪】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七遮罪】
    [亦名七逆罪出焚网经]    遮谓遮障圣道。逆谓不顺于理。行此七罪。不复成就善根。经云。法师不得与七逆人现身受戒是也。一出佛身血佛是一切众生慈父。能令众生悟明自心。出离苦趣。众生当历劫供养以报其恩。遍复出其身血。如与起行经云。提婆达兜举石掷佛。迸石小片。伤佛足指。即破出血。后堕地狱是也。(劫。梵语具云劫波。华言分别时节。梵语提婆达兜。亦云提婆达多。华言天热。以其生时。人天等众。心皆惊热故也。)三弑父弑者。下杀上也。谓父者子之所天。即当竭力孝养。以报恩德。岂宜悖戾。妄加杀害。地藏经云。若有众生不孝父母。或至杀害者。当堕无间地狱。千亿劫。求出无期。是也。(无间地狱者。即阿鼻地狱也。)三弑母谓母之恩德。不异于父。即当恭敬供养。以期报答。岂宜悖戾。妄加杀害。所以经云。犯者得波罗夷罪。(梵语波罗夷。华言极恶。)四弑和尚和尚。梵语邬波遮迦。于阗国翻为和尚。华言力生。即亲教师也。谓出家者。因师之力。生长法身。出功德财。养智慧命。功莫大焉。即当恭敬供养。以报其恩。岂宜悖戾。妄加杀害。若以恶心嗔心而杀之者。得波罗夷罪。五弑阿阇黎梵语阿阇黎。华言轨范。言堪为后学之轨范。即得戒教授等师也。必当亲事恭敬供养。以报其恩。岂宜悖戾。妄加杀害。若以恶心嗔心而杀之者。得波罗夷罪。六破羯磨僧梵语羯磨。华言作法。谓比丘俱集一处。和合作法。若以恶心嗔心破之。令其不和合者。得波罗夷罪。(梵语比丘。华言乞士。)七弑阿罗汉梵语阿罗汉。华言无学。谓无法可学也。又名应供。谓应受人天供养也。即当恭敬供养。以种其福。岂宜悖戾。妄加杀害。若以恶心嗔心而杀之者。堕无间狱。求出无期。				                
						</center></div><hr><center><div class='zw'><a name=97>三藏法数——【七有】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七有】
    [出长阿含十报法经]    因果不亡曰有。谓由身口意所作善恶之因。能招六趣生死之果。因果相续。故名七有。(六趣者。天趣。人趣。修罗趣。饿鬼趣。畜生趣。地狱趣也。)一地狱有(亦名不可有。)地狱者。此狱在地之下也。谓众生由过去恶逆之因。感现在地狱之果。因果不亡。故名地狱有。二畜生有畜生者。禽兽之类也。谓众生由过去愚痴之因。感现在畜生之果。因果不亡。故名畜生有。三饿鬼有饿鬼者。常受饥饿也。谓众生由过去悭吝之因。感现在饥饿之果。因果不亡。故名饿鬼有。四天有天者。天然自然。乐胜果胜也。谓众生由过去戒定之因。感现在快乐之果。因果不亡。故名天有。五人有人者忍也。于世违顺之境能安忍故。谓众生由过去戒善之因。感现在人伦之果。因果不亡。故名人有。三饿鬼有饿鬼者。常受饥饿也。谓众生由过去悭吝之因。感现在饥饿之果。因果不亡。故名饿鬼有。四天有天者。天然自然。乐胜身胜也。谓众生由过去戒定之因。感现在快乐之果。因果不亡。故名天有。五人有人者忍也。于世违顺之境能安忍故。谓众生由过去戒善之因。感现在人伦之果。因果不亡。故名人有。六业有(亦名行有。)业者。谓身口意所作善恶之业因。能招未来善恶之业果。因果不亡。故名业有。七中有中有亦名中阴。谓诸众生。此身死后。识未托胎。现在所作善恶业因。必取当来善恶诸趣之果。因果不亡。故名中有。				                
						</center></div><hr><center><div class='zw'><a name=98>三藏法数——【七见】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七见】
    [出华严孔目]    分别曰见。谓外道于诸法中。执己为是。以正为非。迷惑不解。失于正理。故有七种之见也。一邪见谓无正信。诽谤正法。而于善恶果报及正因缘所生善法。一切拨以为无。是为邪见。(正因缘者。谓眼等六根为因。色等六尘为缘。能生一切诸法。非如外道计从梵天生。或计从微尘生。此则为邪因缘也。)二我见谓不知此身五蕴所成。虚假不实。妄计为身。强立主宰。恒执为我。是为我见。(五蕴者。色蕴受蕴想蕴行蕴识蕴为五也。)三常见谓不知己身及诸外物。皆悉无常。终归坏灭。而反妄计为常。是为常见。四断见谓不知诸法本性空寂。常住不坏。而反起断灭之见。妄计此身死已。不复更生。是为断见。五戒盗见(亦名见取。)谓不知如来正戒。而于邪戒中妄自分别。取以进行。如牛狗等戒。执取为实。得少功德。自以为足。私窃邪计。不修正因。是为戒盗见。(牛狗戒者。谓外道计前世从牛狗中来。即以食草啖秽为戒。而修苦行也。)六果盗见谓不知正因正果。于不善事生妙善想。勤加精进。如以寒热涂灰卧棘等事。执为正行。小有所得。私窃邪计以为极果。是为果盗见。(寒热涂灰卧棘者。谓外道寒则裸形自冻。热则五热灸身。或以灰涂身。或眠卧荆棘。自以为苦行。而求得果也。五热者。谓四方是火。上则日也。)七疑见谓于诸法或执有我。或执无我。或执为常。或执非常等。心生犹豫。不能决了。是为疑见。				                
						</center></div><hr><center><div class='zw'><a name=99>三藏法数——【外道七种无常】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【外道七种无常】
    [出入楞伽经]    一作已而舍无常作即造也。舍者。舍前造作之个也。谓外道计地水火风四大和合而造。后见四大相异。如地坚。水湿。火暖。风勤。各各不同。遂执为无常。故云作已而舍无常。二形处坏无常形处即形状也。谓外道计四大造色。能造所造。色体毕竟不坏。但观形状长短变坏等相。以为无常。故云形处坏无常。三即色无常谓外道计前形处。见其变坏。以为无常。今谓此形色。即是无常。故云即色无常。四色转变中间无常色转变者。谓生住异灭也。生即生相。住即成相。异即变相。灭即无相。如金作庄严之具。金性不坏。中间相续转变无常。自然异灭。故云色转变中间无常。五性无常谓外道计自心妄想。非常非无常。性自性不坏。而能坏诸法自性。故云性无常。(性自性者。谓本体之自性也。)六性无性无常谓外道计四大之性。皆无自性。能造及所造之相。皆归变坏。故云性无性无常。(能造者。地水火风四大也。所造者。色香味触四微也。)七一切法不生无常谓外道计一切法皆本不生。故云一切法不生无常。				                
						</center></div><hr><center><div class='zw'>回向:原世间一切众生破无明，入如来境</div></center></body></html> 