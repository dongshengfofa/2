<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,8' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}ul{list-style:none;width:100%;} ul li{width:25%;float:left;font-family:寰蒋闆呴粦;font-size:15px;} ul li a{text-decoration:none;display:block;}</style></head><body><hr><center><div>来源：佛学在线</div></center><br><ul><li><a href='#0'>三藏法数——【四种施俱得净报】</a></li><li><a href='#1'>三藏法数——【四种施处】</a></li><li><a href='#2'>三藏法数——【四施】</a></li><li><a href='#3'>三藏法数——【施有四事】</a></li><li><a href='#4'>三藏法数——【四事供养】</a></li><li><a href='#5'>三藏法数——【四事行】</a></li><li><a href='#6'>三藏法数——【四种观行】</a></li><li><a href='#7'>三藏法数——【入道四行】</a></li><li><a href='#8'>三藏法数——【四法生福】</a></li><li><a href='#9'>三藏法数——【四梵福】</a></li><li><a href='#10'>三藏法数——【菩萨四弘誓】</a></li><li><a href='#11'>三藏法数——【四弘誓愿】</a></li><li><a href='#12'>三藏法数——【四弘誓】</a></li><li><a href='#13'>三藏法数——【在家人四种具足法】</a></li><li><a href='#14'>三藏法数——【菩萨四法门】</a></li><li><a href='#15'>三藏法数——【四善法】</a></li><li><a href='#16'>三藏法数——【四法集善根】</a></li><li><a href='#17'>三藏法数——【四摄法】</a></li><li><a href='#18'>三藏法数——【四种法为菩萨实德】</a></li><li><a href='#19'>三藏法数——【菩萨四法】</a></li><li><a href='#20'>三藏法数——【四缘发菩提心】</a></li><li><a href='#21'>三藏法数——【四种信心】</a></li><li><a href='#22'>三藏法数——【四无量心】</a></li><li><a href='#23'>三藏法数——【菩萨四心】</a></li><li><a href='#24'>三藏法数——【四种死生】</a></li><li><a href='#25'>三藏法数——【四仙避死】</a></li><li><a href='#26'>三藏法数——【四种死】</a></li><li><a href='#27'>三藏法数——【四山】</a></li><li><a href='#28'>三藏法数——【四不可得】</a></li><li><a href='#29'>三藏法数——【四事不可久保】</a></li><li><a href='#30'>三藏法数——【四难】</a></li><li><a href='#31'>三藏法数——【四恩】[出释氏要览]</a></li><li><a href='#32'>三藏法数——【四恩】[出本生心地观经]</a></li><li><a href='#33'>三藏法数——【四力】</a></li><li><a href='#34'>三藏法数——【四增盛】</a></li><li><a href='#35'>三藏法数——【五根有四事增上】</a></li><li><a href='#36'>三藏法数——【四胎相】</a></li><li><a href='#37'>三藏法数——【四有】</a></li><li><a href='#38'>三藏法数——【四报定不定】</a></li><li><a href='#39'>三藏法数——【四种业报】</a></li><li><a href='#40'>三藏法数——【四人果报】</a></li><li><a href='#41'>三藏法数——【四法不得菩提】</a></li><li><a href='#42'>三藏法数——【四种人】</a></li><li><a href='#43'>三藏法数——【人四生】</a></li><li><a href='#44'>三藏法数——【四辈】</a></li><li><a href='#45'>三藏法数——【四王生八子】</a></li><li><a href='#46'>三藏法数——【西域四姓】</a></li><li><a href='#47'>三藏法数——【四主】</a></li><li><a href='#48'>三藏法数——【轮王四德】</a></li><li><a href='#49'>三藏法数——【四轮王】</a></li><li><a href='#50'>三藏法数——【帝释四苑】</a></li><li><a href='#51'>三藏法数——【四天华梵】</a></li><li><a href='#52'>三藏法数——【四禅变化】</a></li><li><a href='#53'>三藏法数——【四种天】</a></li><li><a href='#54'>三藏法数——【四种僧】</a></li><li><a href='#55'>三藏法数——【四种沙门】</a></li><li><a href='#56'>三藏法数——【灭尽定与地想定四义不同】</a></li><li><a href='#57'>三藏法数——【四加行】</a></li><li><a href='#58'>三藏法数——【四种变易】</a></li><li><a href='#59'>三藏法数——【罗流四智】</a></li><li><a href='#60'>三藏法数——【四向】</a></li><li><a href='#61'>三藏法数——【声闻四果】</a></li><li><a href='#62'>三藏法数——【四种声闻】</a></li><li><a href='#63'>三藏法数——【大乘四果】</a></li><li><a href='#64'>三藏法数——【菩萨行有四难】</a></li><li><a href='#65'>三藏法数——【四事胜】</a></li><li><a href='#66'>三藏法数——【四无所畏】</a></li><li><a href='#67'>三藏法数——【四种自在】</a></li><li><a href='#68'>三藏法数——【菩萨四净】</a></li><li><a href='#69'>三藏法数——【菩萨四事入于法门】</a></li><li><a href='#70'>三藏法数——【人四依】</a></li><li><a href='#71'>三藏法数——【四衍众】</a></li><li><a href='#72'>三藏法数——【四众】</a></li><li><a href='#73'>三藏法数——【文义四用】</a></li><li><a href='#74'>三藏法数——【生公四轮】</a></li><li><a href='#75'>三藏法数——【光宅四乘】</a></li><li><a href='#76'>三藏法数——【小四相】</a></li><li><a href='#77'>三藏法数——【大四相】</a></li><li><a href='#78'>三藏法数——【四病】</a></li><li><a href='#79'>三藏法数——【四种问答】</a></li><li><a href='#80'>三藏法数——【四不生】</a></li><li><a href='#81'>三藏法数——【苑公四教】</a></li><li><a href='#82'>三藏法数——【苑公四教】[出华严经疏]</a></li><li><a href='#83'>三藏法数——【龙树四教】</a></li><li><a href='#84'>三藏法数——【化法四教】</a></li><li><a href='#85'>三藏法数——【化仪四教】</a></li><li><a href='#86'>三藏法数——【阿难四间】</a></li><li><a href='#87'>三藏法数——【翻译四例】</a></li><li><a href='#88'>三藏法数——【四不可说】</a></li><li><a href='#89'>三藏法数——【四种性行】</a></li><li><a href='#90'>三藏法数——【四枯】</a></li><li><a href='#91'>三藏法数——【四荣】</a></li><li><a href='#92'>三藏法数——【共不共四变】</a></li><li><a href='#93'>三藏法数——【真空观四句】</a></li><li><a href='#94'>三藏法数——【四种寻思】</a></li><li><a href='#95'>三藏法数——【四圣言】</a></li><li><a href='#96'>三藏法数——【四种颂】</a></li><li><a href='#97'>三藏法数——【四相约位】</a></li><li><a href='#98'>三藏法数——【四缘】</a></li><li><a href='#99'>三藏法数——【识境四相】</a></li></ul><br><br><br><br><hr><br><center><div class='zw'><a name=0>三藏法数——【四种施俱得净报】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种施俱得净报】
    [出大涅槃经]    谓菩萨达性相空。观一切众生。无非福田。不见持戒毁戒及施受果报之异。名为净善。所以施受虽俱不净。亦俱得净报也。一施净受不净谓能施之人。持戒多闻。知有慧施及施果报。受者破戒邪见。言无慧施及施果报。是名施净受不净也。二施不净受净谓能施之人。着于邪见。言无慧施及施果报。受者持戒多闻。知有慧施及施果报。是名施不净受净也。三施受俱净谓施者受者。俱能持戒。多闻智慧知有所施及施果报。是名施受俱净也。四施受俱不净谓施者受者俱破戒无闻。着于邪见。言无有施及施果报。是名施受俱不净。				                
						</center></div><hr><center><div class='zw'><a name=1>三藏法数——【四种施处】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种施处】
    [出瑜伽师地论]    一一有苦者谓贫穷乞匃。盲聋残疾。无依倚者。如是等类。名为有苦。故宜施之。二有恩者谓凡于我有恩德者。故宜施之。此施非是菩萨之行。菩萨行施。岂分有恩无恩也。(菩萨梵语具云菩提萨埵。华言觉有情。)三亲爱者谓凡于我有亲情眷爱者。故宜施之。此施亦非菩萨之行。菩萨行施。怨亲平等。岂分亲与不亲也。四尊胜者谓世间之人推为贤善者。及能离贪欲嗔恚愚痴而修行者。如是等类。名为尊胜。故宜施之。此施亦非菩萨之行。菩萨行施。见卑劣者愈当施与。岂分胜与不胜也。				                
						</center></div><hr><center><div class='zw'><a name=2>三藏法数——【四施】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四施】
    [出菩萨善戒经]    一笔施谓见人发心书写经典。当以笔施之。坚固其心。助成善缘也。二墨施谓见人书写经典。当以墨施之。坚固其心。助成善缘也。三经施谓刊造经板。或印施与人。劝其读诵。令发菩提之心也。(梵语菩提。华言道。)四说法施谓若有人乐闻正。即当随其根机。方便演说。使之开法领解。修因证果也。				                
						</center></div><hr><center><div class='zw'><a name=3>三藏法数——【施有四事】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【施有四事】
    [出诸经要集]    一施多得福少谓饮酒歌舞等事。费用极多而无福报。是名施多得福少。二施少得福多谓能以慈心供奉道德之人。彼人受已。精进学道。施物虽少。其福弥大。是名施少得福多。三施少得福少谓以悭贪恶意。施邪见外道。施物既少。得福亦少。是名施少得福少。四施多得福多谓能觉世无常。发心舍财。起立塔寺。供养三宝。所获福报。如众何入天大海。流注不断。施物既多。其福亦多。是名施多得福多。(三宝者。佛宝。法宝。僧宝也。)				                
						</center></div><hr><center><div class='zw'><a name=4>三藏法数——【四事供养】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四事供养】
    [出增一阿含经]    佛在舍卫国祇树给孤独园。为波斯匿王说法。王即请佛及比丘僧。三月供养。遂于宫门之外。作大讲堂。悬缯旛盖。及办一切。供给所须衣被。饮食。卧具。医药。故云四事供养。(梵语舍卫。华言丰德。祇树给孤独园者。谓只陀太子舍树。给孤长者买园建立精舍。请佛而住也。梵语波斯匿。华言胜军。)一衣被衣即袈裟。而有三品。上品二十五条及九条。中品七条。下品五条。被即覆身之物。此皆可以蔽形骸。御寒暑。严肃威仪。以成道业。是以供养佛僧也。(梵语袈裟。华言不正色。)二饮食饮即种种浆水。如果浆蜜浆醍醐甘蔗蒲萄等浆。食即迷麫酥酡肴馔等味。此皆可以资色进道业而证菩提。是以供养佛僧也。三卧具卧具即床褥枕席之类。此可以调摄身心。将养劳苦。以进道行。是以供养佛僧也。四医药医药即冷热甘苦辛酸草木诸剂及金石丹砂之类。此皆可以治温寒湿燥之病。藉以固身延命。成就道业。是以供养佛僧也。				                
						</center></div><hr><center><div class='zw'><a name=5>三藏法数——【四事行】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四事行】
    [出阿难陀目佉尼阿离陀经]    一身常恭谨谓修菩萨行者。当谨守身业。毋令放逸。所谓杀盗淫等一切恶法。断而不行。及诸不善律仪。亦皆无犯。是为身常谨。(菩萨。梵语具云菩提萨埵。华言觉有情。)二言常至诚谓修菩萨行者。欲修无上正真之道。当守护口业。诚实不虚。所谓妄言绮语恶口两舌之过。悉皆远离。是为言常至诚。三意常柔顺谓修菩萨行者。欲成菩提。当防护意业。调和柔顺。离诸邪念。所谓贪欲嗔恚愚痴。皆悉断除。是为意常柔顺。(梵语菩提。华言道。)四善权方便谓修菩萨行者。当善权方便。救护一切众生。所谓或生天上。乃至或入地狱。不舍生死。随类现形。但为利乐有情。不为自求度脱。是为善权方便。				                
						</center></div><hr><center><div class='zw'><a name=6>三藏法数——【四种观行】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种观行】
    [出慈悲水忏]    谓修行忏悔者。自念烦恼深厚。覆盖慧眼。令无所见。断除众善。不能出离苦果。今既发露众恶。投诚忏悔。须作四种观行。为灭罪之方便也。一观因缘谓修行忏悔者。当观我之此罪。由无明所覆。无正观力。不识其过。远离善友。随逐魔行。如蛾赴火。自烧自烂。以是因缘。不能自出。是为观因缘。二观果报谓修行忏悔者。当观所有诸恶不善之业。三世轮转。苦果无穷。沦溺生死大海。冥然无涯。如抱石沉渊。求出应难。是为观果报。(三世者。过去。现在。未来也。)三观自身谓修行忏悔者。当观自身虽有正因灵觉之性。而为烦恼黑闇之所覆蔽。无了因力。不能得显。是为观自身。(正因者。即本有正性也。了因者。即解了诸法也。)四观如来身谓修行忏悔者。当观如来之身。众德具足。湛然常住。虽复方便入于灭度。而慈悲拔救众生之心未曾暂舍。常如是观。乃灭罪之良津。除障之要行。是为观如来身。(灭度者。谓大患永灭。超度三界也。)				                
						</center></div><hr><center><div class='zw'><a name=7>三藏法数——【入道四行】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【入道四行】
    [出正宗记并稽古略]    达磨大师谓二祖可大师曰。夫入道多涂。要而言之。不出理行而已。谓理入者。则藉教悟宗。深信含生同一真性。但为客尘妄想所覆。不能显了。若舍妄归真。则圣凡一等。无有分别。若能行入者。乃有四焉。一报冤行凡修道之人。若受苦时。当念多从往昔劫中。弃本逐末。流浪诸有。多起冤憎。达害无限。今虽无犯。是我宿殃恶业果熟。所以甘心忍受。者无怨恨。作是观时。与理相应。体冤进道。故名报冤行。(劫。梵语具云劫X。华言分别时节。)二随缘行谓众生无我。皆由业转。苦乐齐受。皆从缘生。若得胜报荣举等事。皆是过去宿因所感。缘尽还无。何喜之有。得失从缘。心无增减。喜风不动。冥顺于道。故名随缘行。三无所求行谓愚人长迷。处处贪着。智者悟真。安心无为。万有皆空。无所希冀。三界久居。犹如火宅。有身皆苦。谁得所安。若了达者。息念无求。经云。有求皆苦。无求乃乐。是则无求。真为道行。故名无所求行。(三界者。欲界。色界。无色界也。)四称法行谓性净之理。因之为法。此理众相皆空。无染无著。无此无彼。故经云。法无有我。离我垢故。智者信解此理。应当称法而行法体。无悭于身命财。行檀舍施。心无悭惜。达解三空。自利利他。庄严菩提之道。显除妄想。修行六度而无所行。故名称法行。(三空者。施者受者及所施之物三相皆空也。六度者。一布施。二持戒。三忍辱。四精进。五禅定。六智慧也。)				                
						</center></div><hr><center><div class='zw'><a name=8>三藏法数——【四法生福】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四法生福】
    [出大宝积正法经]    一恒行法施谓修菩萨行者。当以如来所说正法。广为一切众生。而作利益。于已之心。无复吝惜。是以无量福德由此而生也。(菩萨。梵语具云菩提萨埵。华言觉有情。)二起大悲心谓修菩萨行者。常运大悲心利益一切。于诸破戒众生。方便遮止。不令为恶。是以无量福德由此而生也。三化诸有情谓修菩萨行者。常以利他为心。广化一切有情。令发菩提之心。修习妙行。成就佛果。是以无量福德由此而生也。(梵语菩提。华言道。)四忍辱救护谓修菩萨行者。常应广运大悲之心。于诸下劣不善之人。设以横逆而加于我。不惟忍受其辱。抑且方便救护。使其改恶迁善。是以无量福德由此而生也。				                
						</center></div><hr><center><div class='zw'><a name=9>三藏法数——【四梵福】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四梵福】
    [出增一阿含经]    一未起塔处起塔塔。梵语具云塔婆。华言高显。谓人能起塔者。当来之世。受初禅天福。经云。若有善信男子女人。求梵天福者。未曾起塔婆处。于中能起。是为初受梵天之福也。二补治故寺谓修补破坏故寺。当来之世。受二禅天福。经云。补治故寺。是为第二受梵天之福也。三和合圣众谓修习圣道之众。常令和合。不使离散。当来之世。受三禅天福。经云。和合圣众。是为第三受梵天之福也。四劝转法轮谓闻佛成道。即当劝请转于法轮。利益众生。当来之世。受四禅天福。经云。菩萨转法轮。若人能劝转者。是为第四受梵天之福也。				                
						</center></div><hr><center><div class='zw'><a name=10>三藏法数——【菩萨四弘誓】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨四弘誓】
    [出陀罗尼杂集]    一心如大地谓愿我心如大地。长养众生道芽善种。皆成圣果。二心如桥般谓愿我心如桥船。运度众生。不滞中流。达于彼岸。三心如大海谓愿我心如大海。涵育众生。同得真源。沾于法味。四身如虚空谓愿我身如虚空。包含物。与诸众生。平等无二。同证法性。				                
						</center></div><hr><center><div class='zw'><a name=11>三藏法数——【四弘誓愿】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四弘誓愿】
    [出法界次第]    一未度者令度度即超度也。谓众生未度生死苦者。令其得度也。二未解者令解解即解脱也。谓众生未解烦恼业缚者。令其得解也。三未安者令安安即安住也。谓众生未能安住于戒定慧而修行者。令其得安住也。四未涅槃者令得涅槃梵语涅槃。华言灭度。谓众生未灭生死之苦者。令其灭之。而得证于涅槃也。(灭度者。谓大患永灭。超度三界也。)				                
						</center></div><hr><center><div class='zw'><a name=12>三藏法数——【四弘誓】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四弘誓】
    [出止观大意]    弘。广也。誓。制也。谓菩萨广发誓愿。要制其心。志求满足也。(菩萨。梵语具云菩提萨埵。华言觉有情。)一众生无边誓愿度此依苦谛境而发誓也。谓菩萨遍观六道乐生等类。无量无边。皆被生死诸苦所逼。一一不虚。故发誓愿。欲度脱之。令出三界。故云众生无边誓愿度。(六道者。天道。人道。修罗道。饿鬼道。畜生道。地狱道也。三界者。欲界。色界。无色界也。)二烦恼无数誓愿断此依集谛境而发誓也。谓菩萨谛审烦恼惑业。无量无边。能招集生死苦果。流转三界。无有穷尽。故发誓愿。欲断除之。而使六道众生。悉亦断除。令出三界。故云烦恼无数誓愿断。三法门无尽誓愿知此依道谛境而发誓也。谓菩萨谛审一切道法。无穷无尽。能通至涅槃。自既知已。亦令一切众生证知。故云法门无尽誓愿知。(梵语涅槃。华言灭度。)四佛道无上誓愿成此依灭谛境而发誓也。谓菩萨谛审菩提之果。最胜无有过上。自成就已。普愿一切众生咸皆成就。故云佛道无上誓愿成。(梵语菩提。华言道。)				                
						</center></div><hr><center><div class='zw'><a name=13>三藏法数——【在家人四种具足法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【在家人四种具足法】
    [出杂阿含经]    一信具足谓在家之人。于如来所。起敬信心。闻胜妙法。心开意解。不生疑谤。信根坚固。是名信具足。二戒具足谓在家之人。起净信心。受佛禁戒。不杀。不盗。不邪淫。不妄语。不饮酒。持此五戒。一无毁犯。是名戒具足。三施具足谓在家之人。受前戒法。能于一切所有之财。不悭不惜。施济贫乏。修此舍行。是名施具足。四慧具足谓在家之人。即受戒行施。当以智慧观察此身。虚假不实。由贪嗔痴。起诸烦恼。招集无量生死之苦。能修善道。证涅槃乐。是名慧具足。(梵语涅槃。华言灭度。)				                
						</center></div><hr><center><div class='zw'><a name=14>三藏法数——【菩萨四法门】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨四法门】
    [出如来不思议秘密大乘经]    一智门谓菩萨以大智慧。善知一切众生根性。随顺调伏。令其解脱。是为菩萨智门。(菩萨。梵语具云菩提萨埵。华言觉有情。)二慧门谓菩萨以大妙慧。为诸众生分别宣说深法句义。亦欲令其开发慧性。照了万法本来空寂。是为菩萨慧门。三陀罗尼门梵语陀罗尼。华言总持。以其持善不散。持恶不生也。盖菩萨以总持之法。随顺一切众生言音。开导正信。令其灭诸恶心。而行一切善法。是为菩萨陀罗尼门。四无碍解门谓菩萨以无碍智解。为诸众生宣说无尽甚深法义。亦欲令其获无碍解。是为菩萨无碍解门。				                
						</center></div><hr><center><div class='zw'><a name=15>三藏法数——【四善法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四善法】
    [出涅槃经]    一近善知识谓善知识常谈善法。若人亲近。则得灭除一切恶法。增长一切善根也。二能听受法谓既亲近善知识。又能听受正法。生长善根也。三能思惟义谓既闻正法。即当思惟微妙之义而契会于心也。四如说修行谓既能思惟正法之义。当如所说而修其行。则能脱烦恼生死之苦。证真空寂灭之道也。				                
						</center></div><hr><center><div class='zw'><a name=16>三藏法数——【四法集善根】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四法集善根】
    [出大宝积正法经]    一乐住林间谓修菩萨行者。当离愦闹。住于山林空闲之处。寂静宴默。思惟正道。而广集一切善根也。二四事摄物四事者。布施。爱语。利行。同事也。谓修菩萨行者。自行既充。必须外引众生。同己所行之道。是以常行布施。周其贫乏。复以爱语安慰开论。起诸利行。同其事业。而广集一切善根也。三舍身求法谓修菩萨行者。乐求大乘之法。其心勇猛。虽弃舍身命。亦复无所顾惜。而广集一切善根也。四勤行精进谓修菩萨行者。誓欲求就佛果。是以勤加精进。无少懈怠。而广集一切善根也。				                
						</center></div><hr><center><div class='zw'><a name=17>三藏法数——【四摄法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四摄法】
    [出法界次第]    此四通言摄者。摄即摄受也。谓菩萨欲化导众生。必须以此四法摄受。使其依附。然后导以大乘正道。故维摩经云。先以欲钩牵。后令入佛智。是也。(菩萨。梵语具云菩提萨埵。华言觉有情。)一布施摄谓菩萨以财法二种布施摄众生也。若众生乐财。即以财施摄之。若众生乐法。即以法施摄之。众生既蒙二施利益。因是生亲爱心。依附受道。得住真理。故名布施摄。二爱语摄谓菩萨随顺众生根性。善言慰论。则一切众生乐闻善言。因是生亲爱心。依附受道。得住真理。故名受语摄。三利行摄谓菩萨起身口意善行。利益一切众生。因是生亲爱心依附受道。得住真理。故名利行摄。四同事摄谓菩萨以法眼明见众生根性。随其所乐。即分形示现。同其所作。使其各沾利益。因是生亲爱心。依附受道。得住真理。故名同事摄。				                
						</center></div><hr><center><div class='zw'><a name=18>三藏法数——【四种法为菩萨实德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种法为菩萨实德】
    [出大宝积正法经]    一入空解脱门谓菩萨观一切法。皆从因缘和合而生。无作无受。如是通达。名空解脱。是为菩萨实德。(菩萨。梵语具云菩提萨埵。华言觉有情。)二入无我无愿门谓菩萨观一切法。皆无有我。而于三界之中。无所愿求。虽得涅槃。恒起大悲。乐度众生。是为菩萨实德。(三界者。欲界。色界。无色界也。梵语涅槃。华言灭度。)三巧施方便谓菩萨广运慈悲之心。于三界中巧施方便。不住涅槃。仍复出入生死。化度众生是为菩萨实德。四施不求报谓菩萨广运慈悲之心。愍诸有情。广行给施。平等无厌。了达性空。而不求于果报。是为菩萨实德。				                
						</center></div><hr><center><div class='zw'><a name=19>三藏法数——【菩萨四法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨四法】
    [出瑜伽师地论]    一善修事业谓修菩萨行者。于种种财法。惠施众生。无所吝惜。诸佛戒律。坚守护持。遇诸苦难。忍受无悔。诸正法行。精进无怠。安住禅定。心不散乱。以正智慧。照了诸法。乃至种种行业。皆悉修习。是为善修事业。(菩萨。梵语具云菩提埵。华言觉有情。)二方便善巧谓修菩萨行者。于诸有情。或于圣教。有未入者令其趣入。已趣入者令其成熟。已成熟者令其解脱。乃至诸戒律仪受持毁犯。种种方便。令诸有情皆得利益。是为方便善巧。三饶益于他谓诸菩萨行者。于诸有情。或以布施。或以爱语。或作利他之行。或与随类同事。令其皆得安乐。是为饶益于他。四无倒回向谓修菩萨行者。于己所修一切善业。及方便善七饶益之行。以净信心回向于他。而求无上正等菩提。终不以此所集善根。倒求世间果报。是为无倒回向。				                
						</center></div><hr><center><div class='zw'><a name=20>三藏法数——【四缘发菩提心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四缘发菩提心】
    [出地持经]    一见闻为增上缘增上即增进之义。谓世间之人。或见或闻诸佛菩萨有不可思议神通变化之事。既见闻已。即发是念。是佛菩萨功行具足。能为如是诸变化事。以此见闻。为增上缘。故乐佛大智。发菩提心。(梵语菩提。华言道。)二闻法为增上缘谓世间之人。虽不见闻诸佛菩萨神通变化。但闻说法。赞叹菩提及大乘法。彼人闻已。则欢喜信乐。能此闻法。为增上缘。故乐佛大智。发菩提心。三护法为增上缘谓世间之人。虽不闻法。或见法欲灭之相。遂作是念。无量众生。造诸恶业。当遭大苦。我今修菩萨道。护持正法。为诸众生灭无量苦。以此护法。为增上缘。故乐佛大智。发菩提心。四发心为增上缘谓世间之人。虽不见法灭之相。但见恶世众生。为烦恼所障。不能出离生死。遂作是念。于此恶世。尚不能发二乘之愿。况能志求无上菩提。我当发心。亦令他发。以此发心。为增上缘。故乐佛大智。发菩提心。(二乘者。声闻乘。缘觉乘也。)				                
						</center></div><hr><center><div class='zw'><a name=21>三藏法数——【四种信心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种信心】
    [出起信论]    一信根本谓真如之汉。诸佛所师。众行之源。能爱乐者。即是信于根本。故云信根本。二信佛谓信佛有无量功德。常念亲近供养恭敬。发起善根。求一切智。故云信佛。三信法谓信受诸佛所说之法。有大利益。常念修行。故云信法。四信僧谓信僧能正修行。自利利他。常乐亲近。求学其道。故云信僧。				                
						</center></div><hr><center><div class='zw'><a name=22>三藏法数——【四无量心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四无量心】
    [出法界次第]    四无量心者。慈悲喜舍也。通名无量者。谓菩萨利他之心广大也。所缘众生既无量。而能缘之心亦无量也。(菩萨。梵语具云菩提萨埵。华言觉有情。)一慈无量心慈名爱念。即与乐之心也。谓菩萨受念一切众生。常求乐事。随彼所生。离苦得乐。其心悦豫。欣庆无量。故名喜无量心。四舍无量心谓菩萨于所缘众生。无憎受心。名之为舍。复念一切众生。同得无憎无爱。无嗔无恨。无怨无恼。故名舍无量心。				                
						</center></div><hr><center><div class='zw'><a name=23>三藏法数——【菩萨四心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨四心】
    [出金刚经论]    菩萨。梵语具云菩提萨埵。华言觉有情。谓菩萨发此四种心。度诸众生。故天亲颂曰。广大第一常。其心不颠倒。是也。一广大心谓菩萨发心度生。欲令三界四生之类。普济度。无一众生而不度者。所度众生。无量无边。是名广大心。(三界者。欲界。色界。无色界也。四生者。卵生。胎生。湿生。化生也。)二第一心谓菩萨度脱三界四生之类。不欲令证声闻小果。要皆令人无余涅槃。是名第一心。(梵语涅槃。华言灭度。无余涅槃者。惑业与身俱灭。名曰无余。)三常心谓菩萨度无量无数无边众生。了知众生本来空寂。实无众生得灭度者。虽无众生可度。而度生之心。常无懈倦。是名常心。四不颠倒心谓菩萨度生。若有我人等相。即非菩萨。菩萨了知我人等相。本来皆空。无能度者。是名不颠倒心。(我人者。于色受想行识五阴上强立主宰名我。复计为人名人也。)				                
						</center></div><hr><center><div class='zw'><a name=24>三藏法数——【四种死生】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种死生】
    [出杂阿含经]    波斯匿王白佛言。云何为婆罗门死。还生婆罗门家。及刹帝利。毗舍。首陀家耶。佛言。当知死生有四种不同。(梵语波斯匿。华言胜军。梵语婆罗门。华言净行。梵语刹帝利。华言王种。梵语毗舍。华言商贾。梵语首陀。华言农人。)一从冥入冥冥即暗也。谓世人生卑贱家。或旃陀罗家。及余种种下贱之家。贫穷活命。形体憔顇。而复作卑贱之业。名之为冥。处此冥中。复行身口意恶业。死堕恶趣。是为从冥入冥。(梵语旃陀罗。华言屠者。恶趣。即饿鬼畜生地狱也。)二从冥入明谓世人生卑贱家。乃至作诸鄙恶之业。名之为冥。于此冥中。能行身口意善业。身坏命终。生于人天。是为从冥入明。三从明入冥谓世人生富贵家。若刹帝得。婆罗门。长者家。受身端正。多财多智。名之为明。于此明中。行身口意恶业。身坏命终。当生恶趣。受无量苦。是为从明入冥。四从明入蛤谓世人生富贵家。乃至形相端严。名之为明。于此明中。行身口意善业。勤修福德。身坏命终。天上受生。是为从明入明。				                
						</center></div><hr><center><div class='zw'><a name=25>三藏法数——【四仙避死】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四仙避死】
    [出出曜经]    昔有梵志。兄弟四人。各得五通。自知命促。却后七日。皆当命终。共相议言。我等既得五通。以己神力。何所不办。岂不能避此难也。四人虽各往避。死终不免。佛以道眼。观见其死。终不可避。而说偈曰。非空非海中。非入山石间。无有地方所。脱之不受死。(梵语梵志。华言净裔。五通者。一足不履地。二知人心命。三回眼千里。四呼名即至。五石壁无碍也。)一入海入海者。言吾入大海。上不至表。下不至底。正处中间。无常杀鬼。焉知我处。七日期满。命亦终尽。二入山入山者。言或入须弥山。擘山两开。入中还合。无常杀鬼。焉知我处。七日日期满。命亦终尽。(梵语须弥。华言妙高。)三隐空隐空者。言吾踊身虚空中。隐形无遍。无常杀鬼。焉知我处。七日期满。自空堕地而死。犹如果熟。自然脱落。四居廛居廛者。言吾当隐居大市之中。众人猥闹。各不相识。无常杀鬼。随得一人。何必取吾。七日期满。于众人中亦自命终。				                
						</center></div><hr><center><div class='zw'><a name=26>三藏法数——【四种死】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种死】
    [出阿毗昙毗昙毗婆沙论]    一寿尽财不尽死谓如有人由宿业故。报寿既短。于现生中复不积善作福。但经营生理。多求财物。其寿已尽。积蓄尚多。是名寿尽财不尽死。二财尽寿不尽死谓如有人。不能以营生理。少有财物。寿虽未尽。积蓄素无。或因饥饿。或由冻苦。遂致于死。是名财尽寿不尽死。三寿尽财尽死谓如有人。作短寿业。又不能经营财物。一旦寿尽。其财亦尽。是名寿尽财尽死。四寿不尽财不尽死谓如有人。广作寿业。广作财业。其财未尽。其寿未尽。以余因缘忽遭横死。是名寿不尽财不尽死。				                
						</center></div><hr><center><div class='zw'><a name=27>三藏法数——【四山】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四山】
    [出别译杂阿含经]    佛在给孤独园。语波斯匿王云。有大石山。上连于天。下连于地。从东方来。所历之处。卉木丛林。有生之类。悉皆摧碎。南西北方。亦复如是。以此四山。喻众生老病死衰之四相也。(梵语波斯匿。华言胜军。)一老山谓人之老迈。形色枯悴。精神昏昧。发白面皱。逮将不久。则彼少年端美之相。悉皆变坏。如彼大山来时。摧损于物。不可免者。故经言老山。能坏一切壮年盛色也。二病山谓人之四大不调。或寒或热。生种种病。能使身力疲败。精神减损。如彼大山来时。损一切物。莫可避者。故经言病山。能坏一切强健也。三死山谓人身殒命终。四大诸根。悉归磨灭。如彼大山来时。万物一时摧碎。莫可御者。故经言死山。能坏一切寿命也。(四大者。地大。水大。风大也。)四衰耗山谓人之生。迫于衰耗。势力既去。赀财亦空。名称不闻。志意消沮。如彼大山来时。损坏于物。莫可逃者。故经言衰耗之山。能坏一切荣华富贵也。				                
						</center></div><hr><center><div class='zw'><a name=28>三藏法数——【四不可得】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四不可得】
    [出诸经要集]    佛告诸比丘。世有四事不可得免。古今已来。天地成立。无免此苦。以斯四苦。佛兴于世。令诸众生。咸得脱离。(梵语比丘。华言乞士。)一常少不可得谓年幼之时。发黑齿白。形貌光泽。众人胆戴。莫不爱敬。一旦老耄。头白落。短气呻吟。欲使常少不至老者。终不可得。二无病不可得谓身体强健。行步轻便。一旦疾病。伏着床枕。不能动转。欲使常安无病。终不可得。三长寿不可得谓欲求长寿。五欲自恣。放心逸意。将期永久。无常卒至。忽然命终。欲求长寿。终不可得。(五欲者。色欲。声欲。香欲。味欲。触欲也。)四不死不可得谓父母兄弟。妻妾子息欢娱笑乐。意可常得。无常卒至。魂神独逝。欲求不死。终不可得。				                
						</center></div><hr><center><div class='zw'><a name=29>三藏法数——【四事不可久保】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四事不可久保】
    [出出曜经]    经云。有一孤母。而丧其子。忧恼失意。来白于佛。佛即以此四事告之。一常必无常世间之相。一一无常。假令万劫之久。铁石之坚。须弥之高。大海之广。终为无常之所坏灭。是故常不可久保也。(梵语须弥。华言妙高。)二富贵必贫贱世间之事。盛必有衰。盈必有亏。此理之必然也。盖富贵虽命于天。而理有不可常者。故今之宝贵。安知异时而不贫贱。故富之与贵。亦不可久保也。三会合必别离人之生世。离必有会。合必有离。此理之自然。而非人意之所能必。故今之会合。安知异时而不别离。故会合亦不可久保也。四强健必死人之处世。生必有死。此理之常。是故年虽强健。终归坏灭。岂山石空海之所可避耶。是故强健亦不可久保也。(山石空海者。经云。非空非海中。非入山石间。无有地方所。脱之不受死。是也。)				                
						</center></div><hr><center><div class='zw'><a name=30>三藏法数——【四难】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四难】
    [出法华经文句]    一值佛难谓众生因无始惑业。轮回六道之中。四趣不得见佛闻法。固不在言。设得人身。若生在东西北三洲者。佛不出现于彼。皆不见佛。得生南洲。而或居边地。或着邪见。佛虽出世。如是等人。亦不得见佛。而况佛不常出。值遇良难。故经云。诸佛兴出世。悬远值遇难。此举人之值佛难也。(六道者。天道。人道。修罗道。饿鬼道。畜生道。地狱道。四趣。但除人天也。)二说法难谓如来出世。本欲便说大乘之法。盖缘机器不纯。不得已而权说三乘之法。委曲调停。方堪入实。所以历四十余年。更三百余会。最后至于法华会上。方显真实。故经云。正使出于世。说是法复难。此举大法之难说也。三闻法难谓一乘圆顿之法。微妙甚深。难解难入。非利根上智之士。闻则惑耳惊心。生疑起谤。如法华会上五千等。虽梵音盈耳。犹乃退席而去。故经云。无量无数劫。闻是法亦难。此闻法难也。四信受难谓一乘圆顿之法。唯谈中道实相之理。乃是果佛所证。非彼三乘所知。然如来出世。直欲人人信受此法。以致四十余年渐次调停。后至法华会上。佛初为上根之人。作法说。唯身子得悟。次为中根之人。作譬喻说。唯四大弟子得悟。又次为下根之人。作宿世因缘说。千二百声闻方始得悟。故经云。能听是法者。斯人亦复难。此举信受难也。(法说者。作三乘一乘而说。譬喻说者。作三车一车而说。故文句云。上根已悟。中下未了。故须作喻。还譬上法也。宿世因缘者。如为陈如明系珠缘而领解。阿难引空王缘而授记之类。四大弟子。即须菩提。迦旃延。迦叶。目犍连也。)				                
						</center></div><hr><center><div class='zw'><a name=31>三藏法数——【四恩】[出释氏要览]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四恩】
    [出释氏要览]    一国王恩谓出家之人。国王听许。方得出家。又蒙治化之力。无强弱陵逼之忧。而得安居山林。进修道业。兼复饮食水土。皆属国王。是为国王恩。二父母恩谓禀父母遗体而得成人。其生成养育之恩。如天罔极。复令出家。进修道业。是为父母恩。三师友恩谓出家之人。蒙师剃度教诲。授以经业。及得善友。讲明妙道。开发慧性。是为师友恩。四檀越恩梵语檀。华言施。谓出家之人。凡所资身饮食衣服等物。皆由施是供给。遂得安身办道。是为檀越恩。				                
						</center></div><hr><center><div class='zw'><a name=32>三藏法数——【四恩】[出本生心地观经]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四恩】
    [出本生心地观经]    一父母恩经云。父有慈恩。母有悲恩。盖父母长养之恩。广大无比。若有男女。背恩不顺。死即堕于地狱饿鬼畜生。若有男女。孝养父母。承顺无违。常为诸天护念。福乐无尽。纵能一日三时割自身肉。以养父母。尚未能报一日之恩也。二众生恩经云。即无始来一切众生轮转五道。于多生中互为父母。以互为父母故。一切男子即是慈父。一切女人即是悲母。以是因缘。诸众生类亦有大恩。犹如现在父母。等无差别也。(五道者。天道。人道。鬼道。畜生道。地狱道也。)三国王恩经云。国王福最胜。虽生人间。得自在故。于其国界山河大地尽属国王。一人福德。胜过一切众生之福。又以正法治世。能使众生悉皆安乐。若王国内一人修善。其所作福七分之中。修善之人自得五分。国王常获二分。以依于王而得修善故也。王若以善法化世。诸天善神常来守获。若有恶人而生逆心。于须顷。福自消灭。命终当堕地狱。备受诸苦。所以者何。是诸众生由不知国王恩故。起诸恶逆。得如是报。若有人民。能行善心。敬辅仁王。尊重如佛。是人现世安隐丰乐。所以者何。一切国王。于过去时。会受如来清净禁戒。常为人王安隐快乐。以是因缘。违顺果报。其速如影随形。如响应声也。四三宝恩三宝即佛法僧。可尊可贵。名之为宝。经云。三宝利乐众生。无有休息。功德宝山。巍巍无比。福德甚深。犹如大海。智慧无碍。等于虚空。一切众生。由烦恼业障。沉沦苦海。生死无穷。三宝出世。作大船师。能截爱流。超升彼岸。故恩难报也。				                
						</center></div><hr><center><div class='zw'><a name=33>三藏法数——【四力】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四力】
    [出地持经]    一自力谓世间之人。宿有善种。不假他人教诫。而自能以精进勇猛之力发菩提心。是名自力。(梵语菩提。华言道。)二他力谓世间之人。或因他人教诫。或因他事感动。遂发菩提之心。则是藉他之力。是名他力。三因力谓世间之人。先世修习大乘之法。今因见佛及诸菩萨。叹说无上佛道。遂发菩提之心。是名因力。四方便力谓世间之人。于现世中亲近善友知识。闻其善巧方便说法。遂发菩提之心。是名方便力。				                
						</center></div><hr><center><div class='zw'><a name=34>三藏法数——【四增盛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四增盛】
    [出阿毗达磨毗婆沙论]    一寿量增盛谓劫末时。此胆部洲人。寿减至十岁。后复渐增。展转至八万岁。是名寿量增盛。(劫。梵语具云劫波。华言分别时节。梵语胆部。又云阎浮。华言胜金。)二有情增盛有情即众生也。谓劫末时。此胆部洲惟余万人。后复渐增。展转无数。于劫增时。其地广博严净。人民淳善福德。以其人民加众。是名有情增盛。三资具增盛资具者。资生之具也。谓劫末时。此胆部洲人民饥馑。以稊稗等为上妙食。至劫增时。安隐丰乐。种种地味自然出生。乃至谷果等类。渐渐充足。是名资具增盛。四善品增盛善人所修诸道品也。谓劫末时。世间有情。广造十恶之业。不修善道。至劫增时。人民广修十善及诸道品。是名善品增盛。(十恶者。一杀生。二偷盗。三邪淫。四妄语。五两舌。六恶口。七绮语。八贪欲。九嗔恚。十邪见也。十善者。不杀生。不偷盗。不邪淫。不妄语。不两舌。不恶口。不绮语。不念欲。不嗔恚。不邪见也。)				                
						</center></div><hr><center><div class='zw'><a name=35>三藏法数——【五根有四事增上】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五根有四事增上】
    [出五事毗婆沙论]    五根者。眼耳鼻舌身也。增上犹增胜也。一庄严身庄严。端庄严饰也。谓眼耳鼻舌庄严于身。然后完美。于此诸根。若阙一者。便成残陋。若不缺者。全美增胜。是为庄严身也。二导养身导养者。导引资养也。谓眼能见安危之色。耳能闻美恶之声。鼻能嗅香臭之气。舌能尝甜苦之味。如是等诸识。于色声气味。若好若恶皆能分别。导引于身。就好避恶。令身增胜。是为导养身也。三生识识即分别之义。谓眼对色。耳对声。鼻对香。舌对味。身对触。而能生于分别之识及相应法。俱得增胜。是为生识也。四不共事谓眼惟见色。耳惟闻声。鼻惟嗅香。舌惟尝味。身惟觉触。如是诸根。各有所用。不相杂乱。于本根相应之法。自能增胜。是为不共事也。				                
						</center></div><hr><center><div class='zw'><a name=36>三藏法数——【四胎相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四胎相】
    [出阿毗达磨俱舍论]    一正知入不正知住出谓转轮王。宿世会修广大之福。其业最胜。但知入胎。不能正知住胎出胎也。(正知犹明知也。)二正知入住不正知出谓独觉之人。久习多闻。其智最胜。但正知入胎住胎。不能正知出胎也。三俱正知入住出谓菩萨旷劫修行。福德智慧俱胜故。能正知入胎住胎出胎也。四俱不正知谓六道众生有情之在。若福微薄者。入母胎时。或见大风大雨。或众声威逼。遂见己身入于密草稠林。住在此中。复从此出。若富厚大者。入母胎时。自见己身。或处妙好园林。或居胜台殿。住在此中。复从此出。于入住出胎。皆不能知也。(六道者。天道。人道。修罗道，饿鬼道。畜生道。地狱道也。)				                
						</center></div><hr><center><div class='zw'><a name=37>三藏法数——【四有】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四有】
    [出宗镜录]    因果不亡曰有。谓众生作业感果。果必由因。因果相酬。则有生死。既有生死。必有色身。既有色身。必经中阴。轮转不息。则成四有。(中阴者。谓人初死之后。未会托生。故名中阴。)一生有谓从中阴来托母胎。一念识心相续。五蕴由此生起。是名生有。(五蕴者。色蕴。受蕴。想蕴。行蕴。识蕴也。)二本有谓已生之后。未死之前。于其中间所有五蕴色身。是业报之本。是名本有。三死有谓本有之后。中有之前。五蕴业果色身。时坏灭。是名死有。四中有即中阴也。谓已死之后。未生之前。于其中间识未托胎。是名中有。				                
						</center></div><hr><center><div class='zw'><a name=38>三藏法数——【四报定不定】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四报定不定】
    [出法苑珠林]    四报定不定者。又于前无报中开出四种也。一时定报不定时即时节。报即果报。谓于三时决定不改。由业有可转。故受报不定。是名时定报不定。(三时者。谓现报。生报。后报也。)二报定时不定谓业力定故。报不可改。然时有可转。故时节不定。是名报定时不定。三时报俱定谓由业报定故。时节亦定。是名时报俱定。四时报俱不定谓由业不决定故。时报亦不定也。盖因众生之业有轻有重。故受报之时。有远有近。随其因缘先后不定。是名时报俱不定。				                
						</center></div><hr><center><div class='zw'><a name=39>三藏法数——【四种业报】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种业报】
    [出法苑珠林]    一现报现报者。谓今生作极善极恶之业。即于今生现受善恶之果报也。二生报生报者。谓今生作善恶业。来世身中受善恶果报也。三后报后报者。谓今身造业。来世未受。多生之后。乃受果报也。四无报无报者。谓由无记业。而受不善不恶之果报也。(无记业者。即不善不恶之业。无所记忆。故名无记。)				                
						</center></div><hr><center><div class='zw'><a name=40>三藏法数——【四人果报】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四人果报】
    [出法苑珠林]    一先苦后乐谓或有人。先生卑贱家。衣食不充。受诸困苦。然心无邪见。自念我于宿世不行布施。不修福德恒什贫贱。即便忏悔。改往所作。修于善行。后生人中。多饶财宝。无所缺乏。是名先苦后乐。二先乐后苦谓或有人。先生宝贵之家。衣食充足。受诸快乐。然心怀邪见。不能布施修福。多造恶业。后生地狱。受种种苦。若生人中。贫穷丑陋。无有衣食。是名先乐后苦。三先苦后苦谓或有人。先生贫贱家。衣食不充。受诸逼迫。复怀邪见。习诸恶法。后堕地狱。受种种苦。若生人中。又极贫贱。衣食不充。是名先苦后苦。四先乐后乐谓或有人。先生富贵家。多诸财宝。受诸快乐。复能敬重三宝。布施修福。后生人天中。恒受富贵。多饶财宝。称意自在。是名先乐后乐。(三宝者。佛宝。法宝。僧宝也。)				                
						</center></div><hr><center><div class='zw'><a name=41>三藏法数——【四法不得菩提】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四法不得菩提】
    [出地持经]    一无善友谓修行之人。虽有精进之心。而无善友知识为其说法开导。终不能得佛果菩提也。(梵语菩提。华言道。)二谬受学谓修行之人。虽值善友知识种种说法。而禀性愚钝。于所受法错谬领解。亦不能得佛果菩提也。三不精进谓修行之人。虽于受学之际。不谬领解。但自己懈怠。不能勇猛精进。则亦不得佛果菩提也。四不调伏谓修行之人。虽闻正法。精进勤修。然善根未熟。久远已来不能调伏其心。则亦不得佛果菩提也。				                
						</center></div><hr><center><div class='zw'><a name=42>三藏法数——【四种人】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种人】
    [出成实论]    一常谓人不能修习涅槃之法。则不得出离生死大河。故名常没。(梵语涅槃。华言灭度。)二暂出还没谓人或生世间。于信等五种善根。不能坚固。还复退失。流转生死。故名暂出还没。(五种善根者。信根。精进根。念根。定根。慧根也。)三出观谓人没于生死之河。而能随顺涅槃之法。欲求出离。如人既没。思欲得济。故先观看方向。故名出观。四得度谓人具足修习涅槃之法。则能截生死流。到涅槃岸。故名得度。				                
						</center></div><hr><center><div class='zw'><a name=43>三藏法数——【人四生】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【人四生】
    [亦名四种生出法苑珠林]    人四生者。谓世间之人。亦具卵胎湿化四种之生也。一卵生卵生者。谓依壳而出也。婆沙论云。昔有商人。入海得一睢鹤。遂生二卵。卵渐湿熟。生二童子。端正聪明。年长出家。得阿罗汉。大名世罗。小名邬波世办。是也。(梵语阿罗汉。华言无学。)二胎生胎生者。谓含藏而生也。谓世间之人。含藏于母胎之中。满足十月而生。是也。三湿生湿生者。谓假湿而生也。贤愚经云。于过去世。有大国王。名曰善住。其顶上欻生一疱。(皮教切。)后转转大。便生童子。颜貌端正。即顶生王是也。又经律异相云。昔维耶离国。有梵志家种一柰树。生一榴节。节生一枝。去地七丈。杪生诸枝。形如偃盖。即作栈(仕限切。)阁登而视之。见偃盖中乃有池水。有一女儿在池水中。是也。(梵语维耶离。华言广严。梵语梵志。华言净裔。)四化生化生者。谓无而忽有也。涅槃经云。佛与四众游行。有比丘尼。名阿罗婆。忽于地中化生。又劫初人皆是化生。是也。(四众者。比丘。比丘尼。优婆塞。优婆夷也。)				                
						</center></div><hr><center><div class='zw'><a name=44>三藏法数——【四辈】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四辈】
    [出翻译名义]    一比丘梵语比丘。华言乞士。乞是乞求之名。士是清雅之称。谓出家之人。上乞法以资慧命。下乞食以资色身。故名乞士。二比丘尼梵语尼。华言女。佛初不度女人。出家成道之后。因姨母摩诃波阇波提恳求出家。佛乃度之。故名比丘尼。(梵语摩诃波阇波提。华言大爱道。)三优婆塞梵语优婆塞。华言清净士。谓虽在家。能持五戒。清净守。又云近事男。谓能持戒。可亲近承事诸佛法。故名优婆塞。(五戒者。不杀。不盗。不邪淫。不妄语。不饮酒也。)四优婆夷梵语优婆夷。华言清净女。谓虽在家。亦能坚持五戒。清净自守。故名优婆夷。				                
						</center></div><hr><center><div class='zw'><a name=45>三藏法数——【四王生八子】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四王生八子】
    [出释迦谱]    四王同出师子颊王。各生二子。故通有八子也。一净饭王生二子第一子。梵语名悉达多。华言顿吉。以其生时诸吉祥瑞。顿出现故。即释迦牟尼佛也。第二子。梵语名难陀。华言善言善欢喜。从初慕道为名。欢喜中胜。故云善欢喜。二白饭王生二子第一子。梵语名调达。华言天热。以其生时人天等众心皆惊热故也。第二子。梵语名阿难华言欢喜。又云庆喜。以其生时举国欣庆故也。从佛出家。持三藏教。(三藏者。经藏律藏。论藏也。)三斛饭王生二子第一子。梵语名摩诃男。(无翻。)从佛出家。即于鹿苑中最初得度。第二子。梵语名阿那律。华言无灭。又云无贫。从佛出家。所谓天眼第一者是也。四甘露饭王生二子第一子。梵语名婆娑。(无翻。)第二子梵语名跋提。华言小贤。从佛出家。即于鹿苑中最初得度是也。				                
						</center></div><hr><center><div class='zw'><a name=46>三藏法数——【西域四姓】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【西域四姓】
    [亦名梵生四姓出翻译名义]    谓四种人。妄计我从梵天而生。故称梵生。婆罗门自计从梵天口生。刹帝利自计从梵天脐生。毗舍自计从梵天胁生。首陀自计从梵天脚生。以此贡高。自谓第一。实非第一也。一婆罗门梵语婆罗门。华言净行。或在家。或出家。世世相承。以道学为业。自称是梵天苗裔。守道居贞。洁白其操。故谓之净行。二刹帝利梵语刹帝利。华言田主。为世间大地之主。即王种也。三毗舍梵语毗舍。亦云吠奢。即商贾种也。四首陀梵语首陀。亦云戌陀罗。即农人种也。				                
						</center></div><hr><center><div class='zw'><a name=47>三藏法数——【四主】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四主】
    [出法苑珠林]    四主者。谓世间无轮王应运之时。胆部洲地有四主焉。(梵语胆部。又云阎浮。华言胜金。)一东人主人主之国。风俗机变。仁义昭明。其地和畅多人。故名人主。二南象主象主之国。人则躁烈。多习异术。亦能清心释累。出离生死。其地暑湿宜象。故名象主。三西宝主宝主之国。人无礼义。惟重财贿。其地临海。多产宝贝。故名宝主。四北马主马主之国。人则犷暴。情忍杀戮。其地寒劲宜马。故名马主。				                
						</center></div><hr><center><div class='zw'><a name=48>三藏法数——【轮王四德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【轮王四德】
    [出楼炭经]    一大富谓转轮王。有珍宝田宅。奴婢珠玉。象马众多。天下之人。无有能及。是为第一德。二端正姝好谓转轮王。端正姝好。颜色无比。天下之人。无有能及。是为第二德。三无疾病谓转轮王。常安隐无病。天下之人。无有能及。是为第三德。四长寿谓转轮王。常安隐长寿。天下之人。无有能及。是为第四德。				                
						</center></div><hr><center><div class='zw'><a name=49>三藏法数——【四轮王】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四轮王】
    [出长阿含经]    此四轮王。长阿含经。唯言金轮王。有金轮宝现。若据俱舍论。则四王各有轮现也。一铁轮王大智度论以人寿一增一减为一小劫。谓人寿八万四千岁时。历过百年。寿减一岁。如是减至十岁则止。复过百年。又增一岁。如是增至二万岁时。有铁轮王出。独领南阎浮提一洲。诸国有不顺化者。王则现威列阵。令其降伏。然后于彼劝化人民。修十善道。是名铁轮王。(劫。梵语具云劫波。华言分别时节。梵语阎浮提。华言胜金洲。十善者。不杀。不盗。不邪淫。不妄语。不两舌。不恶口。不绮语。不贪欲。不嗔恚。不邪见也。)二铜轮王谓人寿增至四万岁时。有铜轮王出。领东弗干逮。及南阎浮提二洲。诸国有顺化者。王至彼国。宣威布德。令其归顺。于是劝化人民。修十善道。是民铜轮王。(梵语弗于逮。华言胜身。)三银轮王谓人寿增至六万岁时。有银轮王出。领东弗于逮。南阎浮提。西瞿耶尼三洲。诸国有不顺化者。王至彼国。威严所加。即便臣伏。于是劝化人民。修十善道。是名银轮王。(梵语瞿耶尼。华言牛货。)四金轮王谓人寿增至八万四千岁时。有金轮王出。统领北郁单越等四洲。以十五日沐浴升殿。有金轮宝忽现于前。轮有千辐。光色具足。若王欲往东方。轮则东转。王乃将诸兵众。随其后行。金轮宝前。又有四神引导。轮所住处。王即止驾。南西北方。随轮所至。亦复如是。于四天下。普劝人民。修十善道。是名金轮王。(梵语郁单越。华言胜处。)				                
						</center></div><hr><center><div class='zw'><a name=50>三藏法数——【帝释四苑】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【帝释四苑】
    [出阿毗达磨大毗婆沙论]    梵语释提桓因。华言能天言。言帝释者。梵华兼举也。须弥山顶是诸天所住之处。有城。名曰善现。乃帝释所都。城有千门。严饰壮丽。中有殊胜殿。种种妙宝。具足庄严。其城四隅。有四台观。金银等宝所成。甚可爱乐。城外四面。面各一苑。形皆正方。中央各有一如意池。八功德水盈满其中。是彼诸天游戏之处。也。(八功德水者。一澄清。二清冷。三甘美。四轻软。五润泽。六安和。七饮时除饥渴等。八饮已长养诸根也。)一众车苑谓帝释诸天。若欲游玩。随天福德之力。种种宝车于此苑中自然出现。二粗恶苑谓帝释诸天。若欲X战之时。随共所须甲仗等器。于此苑中自然出现。三杂林苑谓帝释诸天。若游此苑。于诸众妙之境。所玩皆同。俱生胜喜。四喜林苑谓帝释诸天。若游此苑。极妙欲尘。种种皆集。历观遍览。喜乐无穷。而不生厌。				                
						</center></div><hr><center><div class='zw'><a name=51>三藏法数——【四天华梵】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四天华梵】
    [出法华文句]    四天即四天王。皆帝释之外臣也。又称护世者。以能护持世间故也。(梵语释提桓因。华言能天主。言帝释者。华梵兼举也。)一提头赖吒天王梵语提头赖吒。又云提多罗咤。华言持国。谓能护持国土也。亦云安民。谓令人民悉得安隐也。居须弥山东黄金同。(梵语须弥。华言妙高。)二毗留勒叉天王梵语毗留勒叉。又云毗流离。华言增长。谓能令自他善根增长也。居须弥山南琉璃山。(梵语琉璃。华言表色宝。)三毗留博叉天王梵语毗留博叉。又云毗流波叉。华言广目。谓以其目广大。过于人眼故也。居须弥山西白银山。四毗沙门天王梵语毗沙门。华言多闻。谓福德之名。闻于四方故也。居须弥山北水精山。				                
						</center></div><hr><center><div class='zw'><a name=52>三藏法数——【四禅变化】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四禅变化】
    [出大智度论]    变即转变。化即幻化。谓此四禅诸天。于五欲胜妙之境。悉能次第种种变化也。(五欲者。色欲。声欲。香欲。味欲。触欲也。)一初禅天二变化初禅天二变化者。一者能于初禅天中变化。二者能于欲界变化也。二第二禅天三变化第二禅天三变化者。一者能于二禅天中变化。二者能于初禅天中变化。三者能于欲界变化也。三第三禅天四变化第三禅天四变化者。一者能于三禅天中变化。二者能于二禅天中变化。三者能于初禅天中变化。四者能于欲界变化也。四第四禅天五变化第四禅天五变化者。一者能于四禅天中变化。二者能于三禅天中变化。三者能于二禅天中变化。四者能于初禅天中变化。五者能于欲界变化也。				                
						</center></div><hr><center><div class='zw'><a name=53>三藏法数——【四种天】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种天】
    [出大智度论]    一世间天谓世间国王。虽居人世。受享天福。是名世间天。二生天谓三界诸天。因修戒善等福。兼习禅定。得生此天。是名生天。(三界者。欲界。色界。无色界也。戒善者。即五戒十善也。)三净天谓二乘之人。因修空观。断见思惑净尽。是名净天。(二乘者。声闻。缘觉乘也。见思惑者。谓意根对法尘起诸分别名见惑。眼等五根对色等五尘起诸贪受名思惑也。)四义天谓十住菩萨。善解诸法之义。是名义天。(十住者。发心住。治地住。修行住。生贵住。具足住。正心住。不退住。童真住。法王子住。灌顶住也。)				                
						</center></div><hr><center><div class='zw'><a name=54>三藏法数——【四种僧】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种僧】
    [出十轮经]    一胜义僧谓诸佛世尊及诸菩萨缘觉声闻等众。其德尊高。于一切法通达无碍而行自在。是名胜义僧。二世俗僧谓剃除须发。被服袈裟。成就出家威仪。能持佛之禁戒。是名世俗僧。三痖羊僧谓愚痴鲁钝。不能了知根本等罪犯与不犯。及于微小之罪。不能发露忏悔。是名痖羊僧。(根本等罪。即杀盗淫妄也。)四无惭愧僧谓若有人投佛出家。得家已。于所受持佛之禁戒。一切毁犯。无惭无愧。不畏后世苦果。是名无惭愧僧。				                
						</center></div><hr><center><div class='zw'><a name=55>三藏法数——【四种沙门】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种沙门】
    [出瑜伽师地论]    梵语沙门。华言勤息。谓勤行众善。止息诸恶也。一胜道沙门谓禀佛出家。能灭贪嗔痴等烦恼。得证胜道。是名胜道沙门。二说道沙门谓已调伏贪嗔痴等烦恼。而能宣说正法。为令众生入于佛道。是名说道沙门。三坏道沙门谓破诸禁戒。行诸恶法。非是梵行。自称梵行。是名坏道沙门。四活道沙门。谓能调伏贪嗔痴等。勤修正行。所有善法。堪能生长智慧命根。是名活道沙门。				                
						</center></div><hr><center><div class='zw'><a name=56>三藏法数——【灭尽定与地想定四义不同】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【灭尽定与地想定四义不同】
    [出宗镜录]    灭尽定者。谓受想心灭。出入息尽。身证此定。能断见思烦恼而证圣果。无想定者。谓能于定中心想不起。如冰鱼蛰虫。不能断惑证入圣果。故此二定有四种胜劣之义也。(见思即见思二惑也。谓意根对法尘起诸分别名见惑。眼等五根对色等五尘起诸贪爱名思惑也。)一约得人异谓罗汉圣人。由受想心灭。而证灭尽之定。外道凡夫。由妄计无想以为至道。而证无想之定。此之二定有世间出世间之不同。故云约得人异也。(受想者。受谓领受。想谓想像。即五阴中之二也。)二祈愿异谓入灭尽定者。则息诸想念。断有漏业。能感无想天果报。灭尽定是无漏业。不感三界生死果报。故云感果不感果异也。(三界者。欲界。色界。无色界也。)四灭识多少谓灭尽定既灭第六识。已兼能灭第七识染分。无想定但灭第六识分别之见。而诸邪见则未能尽断。故云灭识多少也。(第六识即意识。第一识即传送识。又云执我识。染分者。我痴我见我慢我受之四惑也。)				                
						</center></div><hr><center><div class='zw'><a name=57>三藏法数——【四加行】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四加行】
    [亦名四善根出X玄记]    此四通言加行者。谓此行人欲求见道。革凡成圣。遂起暖等四心。修四谛观。以定资慧。加功用行。故名四加行。见道即初果须陀洹也。(四谛者。苦谛。集谛。灭谛。道谛也。)一暖加行暖者从喻得名。谓如人以木钻火。火虽未出。先得暖相。譬此加行位中。以智慧火。烧烦恼薪。虽未得无漏之智。已得智火之前相。故名暖加行。(无漏者。谓不漏落三界生死也。)二顶加行顶者。谓观行转明。在暖之上。如登山顶。观瞩四方。悉皆明了。故名顶加行。(观瞩四方者。谓观四谛也。)三忍加行忍有二义。一者印可义。谓于此位中即能印可四谛之理。谓苦谛实是苦。乃至道谛实是道也。二者决定义。谓此善根决定无退。故名忍加行。四世第一加行谓此中观四谛理。虽未能证。而于世间最胜。故名世第一加行。				                
						</center></div><hr><center><div class='zw'><a name=58>三藏法数——【四种变易】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种变易】
    [出成唯识论]    变易者。因移果易。故名变易。谓修一分之因。即感一分之果。此从变易生死一种中。开出后之三种也。一变易生死谓菩萨以无漏智力断其粗惑。所感殊胜细异熟果。以因移果易而为生死。故名变易生死。(漏即漏落生死。今言无漏者。谓菩萨依大智慧而修。不漏落生死。故名无漏智。粗惑即尘沙等惑也。)二不思议身谓菩萨以无漏定力及以愿力。身所示现。妙用难测。故名不思议身。三意成身谓声闻缘觉菩萨以无漏定力。于十方世界随其意愿成身。故名意成身。四变化身谓声闻缘觉萨以无漏定力。于十方世界变现其身。故名变化身。				                
						</center></div><hr><center><div class='zw'><a name=59>三藏法数——【罗流四智】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【罗流四智】
    [出涅槃经]    一我生已尽谓阿罗汉断见思惑尽。更不受三界生死。故云我生已尽。(梵语阿罗汉。华言无学。见思惑者。谓意根对法尘起诸分别名见惑。眼等五根对色等五尘起诸贪爱名思惑也。三界者。欲界。色界。无色界也。)二梵行已立梵行即净行也。谓阿罗汉由戒定慧之行成就。得证此果。故云梵行已立。三所作已办谓阿罗汉本求出离三界。修诸梵行。生死既尽。梵行既立。故云所作已办。四不受后有谓阿罗汉生死惑业既尽。理会不受后世之身。故云不受后有。				                
						</center></div><hr><center><div class='zw'><a name=60>三藏法数——【四向】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四向】
    [出成实论并法华玄义]    一须陀洹向梵语须陀洹。华言入流。谓此人将入须陀洹道。未至本位。不称为果。但称为向。言其从此向初果也。二斯陀含向梵语斯陀含。华言一来。谓此人将入斯陀含道。未至本位。不称为果。但称为向。言其从此向第二果也。三阿那含向梵语阿那含。华言不来。谓此人将入阿那含道。未至本位。不称为果。但称为向。言其从此向第三果也。四阿罗汉向梵语阿罗汉。华言无学。谓此人将入阿罗汉道。未至本位。不称为果。但称为向。言基从此向第四果也。				                
						</center></div><hr><center><div class='zw'><a name=61>三藏法数——【声闻四果】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【声闻四果】
    [出金刚经疏]    一须陀洹果梵语须陀洹。华言入流。又名预流。即初果也。谓此人断三界见惑尽。预入圣道法流。故名入流。(三界者。欲界。色界。无色界也。)二斯陀含果梵语斯陀含。华言一来。即第二果也。谓此人于欲界九品思惑中。断前六品尽。后三品犹在。须更来欲界一番受生。故名一来。(思惑者。谓眼等五根对色等五尘。心起贪受。迷惑不了也。九品得。于上中下三品中又各分三品也。)三阿那含果梵语阿那含。华言不来。即第三果也。谓此人断欲界后三品思惑尽。更不来欲界受生。故名不来。四阿罗汉果梵语阿罗汉。华言无学。即第四果也。谓此人断色界无色界思惑尽。四智已圆。已出三界。已证涅槃。无法可学。(四智睹。我生已尽。梵行已立。所作已办。不受后有也。梵语涅槃。华言灭度。)				                
						</center></div><hr><center><div class='zw'><a name=62>三藏法数——【四种声闻】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种声闻】
    [出法华文句]    一决定声闻谓其久习小乘之法。故今闻小乘教而得证果。既证小果之后。再不进求大乘之法。是名决定声闻。二退菩提声闻梵语菩提。华言道。谓此声闻本是菩萨。会发菩提之心。积劫修道。忽因被厌生死。退失大心而证小果。是名退菩提声闻。(劫。梵语具云劫波。华言分别时节。)三应化声闻应谓应现。化即变化。谓此声闻本是诸佛菩萨。内秘真实之行。外现声闻之身。而能引接前之二种声闻归于大乘。及广化众生令入佛道。是名应化声闻。四增上慢声闻谓自得增上之法而轻慢于他。此种声闻。厌恶生死。欣乐涅槃。因修戒定慧之道。少有所得。便谓证果。此即未得谓得。未证谓证。是名增上慢声闻。(梵语涅槃。华言灭度。)				                
						</center></div><hr><center><div class='zw'><a name=63>三藏法数——【大乘四果】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【大乘四果】
    [出大乘庄严经论]    大乘者。谓通教中菩萨。于当教中对声闻缘觉小乘。故得称为大乘也。四果者。本是声闻所证果位。今菩萨历于十地修行证果。亦有浅深始终不同。故借小乘四果之位以区别之。是名大乘四果。(十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。)一初地生如来家是须陀洹果梵语须陀洹。华言入流。又云预流。谓菩萨入初干慧地时。断惑证理。即是证佛所证。故云生如来家。因借声闻初果以区别之。故云是须陀洹果。二八地得授记是斯陀含果梵语斯陀含。华言一来。谓菩萨于第八辟支佛地中。蒙佛授记而得作佛。因借声闻第二果以区别之。故云是斯陀含果。(辟支。梵语具云辟支迦罗。华言缘觉。)三十地得受职是阿那含果梵语阿那含。华言不来。谓菩萨于第十佛地中。而得受如来职。犹如别圆二教等觉之位。因借声闻第三果以区别之。故云是阿那含果。四佛地是阿罗汉果梵语阿罗汉。华言无学。又云无生。佛地即通教中果佛也。菩萨已断见思习气俱尽而得成佛。因借声闻第四果以区别之。故云是阿那含果。四佛地是阿罗汉果梵语阿罗汉。华言无学。又云无生。佛地即通教中果佛也。菩萨已断见思习气俱尽而得成佛。因借声闻第四果以区别之。故云是阿罗汉果。				                
						</center></div><hr><center><div class='zw'><a name=64>三藏法数——【菩萨行有四难】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨行有四难】
    [出华严经疏]    一背己利世难谓修菩萨行者。其心专为利益一切众生。而无一毫为己之念。非如世人但求自利而不能利他。是为背己利世难。(菩萨。梵语具云菩提萨埵。华言觉有情。)二行相唯苦难谓修菩萨行者。不乐世间种种欲乐受护身命。唯为利益众生。以满本愿修行苦行。是为行相唯苦难。三处经诸有难谓修菩萨行者。其心但为利益众生。诸有苦处无不经历。示现出生。代受其苦。是为处经诸有难。四时劫无量难劫。梵语具云劫波。华言分别时节。华梵双称。故名时劫。谓修菩萨行者。唯求无上佛果。兼修利他之行。所经时劫。不可限量。是名时劫无量难。				                
						</center></div><hr><center><div class='zw'><a name=65>三藏法数——【四事胜】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四事胜】
    [出地持经]    一根胜谓菩萨根性聪利。胜于一切声闻缘觉。是名根胜。(菩萨。梵语具云菩提萨埵。华言觉有情。)二道胜谓菩萨以慈悲心修行六度。既自度已。复能度脱一切众生。胜于声闻缘觉但能自度不能度他。是名道胜。(六度者。一布施。二持戒。三忍辱。四精进。五禅定。六智慧也。)三巧便胜谓菩萨善巧方便。悉能了知一切诸法。胜于声闻缘觉但能了知五阴等法。是名巧便胜。(五阴者。色阴。受阴。想阴。行阴。识阴也。)四果胜谓菩萨修因满足。即证佛果菩提。胜于声闻缘觉所证之果。是名果胜。(梵语菩提。华言道。)				                
						</center></div><hr><center><div class='zw'><a name=66>三藏法数——【四无所畏】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四无所畏】
    [出大智度论]    无所畏有二种。一佛无所畏。二菩萨无所畏。今此四无所畏。皆言菩萨也。盖菩萨具诸智慧明了决定。而于众中说法。则无恐畏之相。故名无所畏。(菩萨。梵语具云菩提萨埵。华言觉有情。)一能持无所畏能持者。谓菩萨闻一切法。常能受持。忆念不忘。故于众中说法。得无所畏也。二知根无所畏知根者。谓菩萨知一切众生诸根利钝。随其所应而为说法。故于众中说法。得无所畏也。三决疑无所畏决疑者。决剖一切众生之疑难也。谓凡有一切来难问者。菩萨悉能如法剖决而答。故于众中说法。得无所畏也。四答报无所畏答报者。以言乱应答。酬报其所问也。谓凡一世众生。听受问难。菩萨悉能随意如法而答。故于众中说法。得无所畏也。				                
						</center></div><hr><center><div class='zw'><a name=67>三藏法数——【四种自在】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种自在】
    [出大乘庄严经论]    一得无分别自在谓菩萨住第八不动地。即舍一切功用之行。得无功用法。于一切法。远离一切分别之想而得自在。故名得无分别自在。(木动地者。以无生智慧舍于三界。性无动移故也。)二得刹土自在谓菩萨住不动地。深心清净。于诸刹土亦得清净。出生自在。故名得刹土自在。(刹。梵语具云刹摩。华言土田。即国土也。)三得智自在谓菩萨住第九善慧地。得无碍智慧。演说诸法。称理自在。故名得智自在。(善慧者。谓已得真如之体。显发真如妙慧也。)四得业自在谓菩萨住第十法云地。于诸烦恼业缚。悉能通达。更无障碍。故名得业自在。(法云地者。谓菩萨以大慈悲。普覆一切众生。如云之普覆万物也。)				                
						</center></div><hr><center><div class='zw'><a name=68>三藏法数——【菩萨四净】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨四净】
    [出菩萨善戒经]    一身净谓菩萨断除惑业。身器清净。成无上道。生灭自在。是名身净。(菩萨。梵语具云菩提萨埵。华言觉有情。)二缘净谓菩萨为摄化众生故。现种种神通。出没自在。诸缘无碍。是名缘净。三心净谓菩萨修习梵行。离诸烦恼。于一切法不生取着之心。是名心净。四智净谓菩萨善知世间出世间之法。得清净智。无有挂碍。是名智净。				                
						</center></div><hr><center><div class='zw'><a name=69>三藏法数——【菩萨四事入于法门】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨四事入于法门】
    [出大宝积经]    一入禅思门谓菩萨说法。开导众生。必先入定思惟。观其根器。或大或小。大者即说大法。小者即说小法。方便随宜。称机合道。是为入禅思门。(菩萨。梵语具云菩提萨埵。华言觉有情。)二入智慧门谓菩萨说法。以智慧照了。于诸章句义理。通达无碍。悉令一切众生。悟解明了。破诸痴暗。生法喜心。是为入智慧门。三入总持门谓菩萨入诸善法。持令不忘。遮诸恶法。持令不生。于诸众生。运大慈与乐之心。即持善也。起大悲拔苦之心。即遮苦也。是为入总持门。四入辩才门谓菩萨于诸佛法之义。分明决了。辩说无碍。开发一切众生之心。令得皆得皆入正道。是为入辩才门。				                
						</center></div><hr><center><div class='zw'><a name=70>三藏法数——【人四依】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【人四依】
    [出法华玄义]    依即依止也。谓从五品位至等觉菩萨。堪为世间众生之所依。止。能令众生闻法开解。修行证果。故名人四依。(五品位者。随喜品。读诵品。说法品。兼行六度品。正行六度品也。)五品十信为初依五品十信。皆圆教位次也。谓此位之人。观慧明了。达如来秘密之藏。能令众生闻法开解。修行证果。而可依止。故为初依也。(十信者。信心。念心。精进心。慧心。定心。不退心。护法心。回向心。戒心。愿心也。)十住为二依十住亦圆教位次也。谓此位之人。惑破理显。功用转深。能令众生闻法开解。修行证果。而可依止。故为二依也。(十住者。发心住。治地住。修行住。生贵住。具足住。正心住。不退住。童真住。法王子住。灌顶住也。)十行十回向为三依十行下回向。亦圆教位次也。谓此位之人。无明渐尽。利祐转深。能令众生闻法开解。修行证果。而可依止。故为三依也。(十行者。欢喜行。饶益行。无嗔恨行。无尽行。离痴行。现前行。无著行。尊重行。善法行。真实行也。十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无缚解脱回向。法界无量回向也。)十地等觉为四依十地亦圆教位次也。等觉者。去后妙觉位犹有一等。故名为等。胜前诸位。故称为觉。即最后心菩萨也。谓此菩萨。渐尽无明之源。将满圆极之果。胜用具足。能令众生闻法开解。修行证果。而可依止。故为四依也。(十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。)				                
						</center></div><hr><center><div class='zw'><a name=71>三藏法数——【四衍众】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四衍众】
    [衍者乘也出翻译名义]    一声闻谓闻佛声教。依四谛法。修道证真。是名声闻。(四谛者。苦谛。集谛。集谛。灭谛。道谛也。)二缘觉谓禀佛教法。观十二因缘。觉真谛理。是名缘觉。(十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。)三菩萨菩萨。梵语具云菩提萨埵。华言觉有情。谓自行成就。则能觉悟一切有情众生。是名菩萨。四佛佛。梵语具云佛陀。华言觉。觉具三义。一者自觉。谓悟性真常。了惑虚妄。二者觉他。谓运无缘慈。度有情众。三者觉行圆满。谓历劫修因。行满果圆。是名为佛。(无缘慈者。谓无心攀缘一切众生。而能自然现益也。)				                
						</center></div><hr><center><div class='zw'><a name=72>三藏法数——【四众】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四众】
    [出法华文句]    一发起众发起众者。开端发起之众也。谓激扬发动。使如来有所说。使大众有所闻。乃至发起问答等是也。二当机众当机众者。当座之机众也。谓宿植本。缘合时熟。不起于座。闻即得道也。(植者种也。德本者。众善之根本也。)三影响众影响众者。谓古往诸佛菩萨。隐其圆极之果。示同机众。匡辅法王。如影之随形。响之应声。又如众星绕月。虽无作为。而有大益也。(佛。梵语具云佛陀。华言觉。菩萨。梵语具云菩提萨埵。华言觉有情。匡者正也。辅者助也。言古佛菩萨隐大现小。而来匡辅释迦法王也。)四结缘众结缘众者。谓结闻法因缘之众也。盖由过去根浅。三慧不生。现世虽见佛闻法。而未能获益。但作未来得度因缘也。(三慧者。闻慧。四慧。修慧也。)				                
						</center></div><hr><center><div class='zw'><a name=73>三藏法数——【文义四用】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【文义四用】
    [出法华文句记]    一有文有义常人用之谓凡立言立论。有文字可证据。有义理可依凭。此寻常之人皆能用。故云常人用之。二无文有义智人用之谓凡立言立论。虽无文字可证据。而有义理可依凭。此唯智者能用。故云智人用之。三有文无义暗者用之谓凡立言立论。虽有文字可证据。而无义理可依凭。此暗昧之人。不明义理而强自用。故云暗者用之。四无文无义迷者用之谓凡立言立论。既无文字可证据。又无义理可依凭。此愚迷之人。不了文义而强自用。故云迷者用之。				                
						</center></div><hr><center><div class='zw'><a name=74>三藏法数——【生公四轮】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【生公四轮】
    [出华严经随疏演义钞]    生公者。即罗什法师之弟子也。立此四轮者。轮有摧灭之义。能摧灭众生惑业而超出三界也。(三界者。欲界。色界。无色界也。)一善净法轮谓修五戒十善之法。摧灭四恶趣业。而得天人果报。是为善净法轮。(五戒者。不杀。不盗。不邪淫。不妄语。不饮酒也。十善者。不杀。不盗。不邪淫。不妄语。不两舌。不恶口。不绮语。不贪欲。不嗔恚。不邪见也。四恶趣者。修罗趣。饿鬼趣。畜生趣。地狱趣也。)二方便法轮谓修四谛十二因缘方便之道。而证二乘之果。是为方便法轮。(四谛者。苦谛。集谛。灭谛。道谛也。十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。)三真实法轮谓修中道实相之观。摧灭无明烦恼之业。而证一乘佛果。是为真实法轮。四无为法轮谓修三德妙观。摧灭五住烦恼。而证涅槃无为之果。是为无为法轮。(三德者。法身德。般若德。解脱德也。五住烦恼者。见惑为一住。四惑分三住。尘沙无明惑合为一住。因此五者住着三界。故名住也。)				                
						</center></div><hr><center><div class='zw'><a name=75>三藏法数——【光宅四乘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【光宅四乘】
    [出华严经疏]    光宅者。梁光宅寺云法师也。立四乘教。谓临门三车为三乘。即权教也。四衢所授大白牛车。为第四乘。即实教也。一羊车谓声闻之人。以X空观。观于生灭四谛。破见思烦恼。证真谛理。得离三界生死。如乘羊车出于火宅。故法华经云。为求羊车。出于火宅。是也。(X空观者。谓于五阴等法。观察分X。离其着心也。四谛者。苦谛。集谛。灭谛。道谛也。三界者。欲界。色界。无色界也。)二鹿车谓缘觉之人。以X空观。观十二因缘生灭。破见思烦恼。觉了真谛之理。得离三界生死。如乘鹿车出于火宅。故法华经云。为求鹿车。出于火宅。是也。(十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。)三牛车谓三藏教菩萨。发四弘誓。修六度行。化导众生。同出三界生死。究竟至于真空涅槃。如乘牛车出于火宅。故法华经云。为求牛车。出于火宅。是也。(三藏者。经藏。律藏。论藏也。四弘誓者。众生无边誓愿度。烦恼无数誓愿断。法门无量誓愿知。佛道无上誓愿成。六度者。一布施。二持戒。三忍辱。四精进。五禅定。六智慧也。梵语涅槃。华言灭度。)四大白牛车谓大乘菩萨。以圆融三观。观于诸法实相之理。顿破无明烦恼。而成一切种智。如乘大白牛车至于宝所。故经云。故经云。有大白牛。肥壮多力。行步平正。其疾如风。是也。(三观者。空观。假观。中观也。一切种智者。佛智也。宝所者。喻实相之理也。)				                
						</center></div><hr><center><div class='zw'><a name=76>三藏法数——【小四相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【小四相】
    [出大乘起信论疏]    小四相者。此就一念而论也。一生相谓以根对尘。一念心生。是为生相。(根即眼耳鼻舌身意六根也。尘即色声香昧触法六尘也。)二住相谓一念之心。蹔尔相续。是为住相。三异相谓一念之心。初后不同。是为异相。四灭相谓尘境既忘。心念亦灭。是为灭相。				                
						</center></div><hr><center><div class='zw'><a name=77>三藏法数——【大四相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【大四相】
    [出大乘起信论疏]    大四相者。此就始终一期受报而言也。(一期者。谓从生至死也。)一生相谓一念托胎。十月满足。此身即生。是为生相。二住相谓既出胎已。住于世间。是为住相。三异相谓少则颜红体润。老则发白面皱。是为异相。(皱。侧救切。)四灭相谓业尽命终。身亦坏灭。是为灭相。				                
						</center></div><hr><center><div class='zw'><a name=78>三藏法数——【四病】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四病】
    [出圆觉经疏]    一作病作作者即生心造作之谓也。谓若有人言。我于本心作种种行。欲求圆觉。彼圆觉性。非作得故。说名为病。二任病任者即随缘任性之谓也。谓若有人言。我等今者。不断生死。不求涅槃。任彼一切。欲求圆觉。彼圆觉性。非任有故。说名为病三止病止者即止妄即真之谓也。谓若有人言。我今永息诸念。寂然平等。欲求圆觉。彼圆觉性。非止得故。说名为病。四灭病灭者即寂灭之谓也。谓若有人言。我今永灭一切烦恼。身心根尘。虚妄境界。一切永寂。欲求圆觉。彼圆觉性。非灭相故。说名为病。				                
						</center></div><hr><center><div class='zw'><a name=79>三藏法数——【四种问答】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种问答】
    [出十住毗婆沙论]    一定答谓决定以实答也。如一比丘问佛云。色受想行识。常不变异否。佛答言。无有色受想行识。常不变异。盖言五阴之法。本空实非。常不变异。是名定答。(梵语比丘。华言乞士。五阴者。色阴。受阴。想阴。行阴。识阴也。)二分别答谓分别果报而答也。如梵志问佛云。人作身口意业。受何果报。佛答言。若作苦业。即受苦报若作乐业。即受乐报。若作不苦不乐业。即受不苦不乐报。是名分别答。(梵语梵志。华言净裔。)三反问答谓反问于他而使其答也。如先梵志问佛已。佛言。我还问汝。随汝意答。色是如来否。受想行识是如来否。梵志答曰。非也。佛又问云。离色受想行识是如来否。梵志又答言。非也。盖如来之法。不即五阴。不离五阴。梵志不达。故皆答言非也。是名反问答。四置答谓弃置而不答也。如外道或计世间常。世间无常。世间亦常亦无常。世间非常非无常。世间有边。世间无边。世间亦有边亦无边。世间非有边非无边。又计如来灭后有。如来灭后无。如来灭后亦有亦无。如来灭后非有非无。然如来实无此理。凡若此问。佛皆置而不答。是名置答。				                
						</center></div><hr><center><div class='zw'><a name=80>三藏法数——【四不生】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四不生】
    [出中论]    龙树菩萨造中观论云。因诸外道计一切法。或从自生。或从他生。或从自他共生。或从无因生。故说偈破云。诸法不自生。亦不从他生。不共不无因。是故知无生。一不自生自即六根。谓根尘相对。则有一念心起。若无所对六尘。则一念之心毕竟不生。故名不自生。(六根者。眼根。耳根。鼻根。舌根。身根。意根也。六尘者。色尘。声尘。香尘。味尘。触尘。法尘也。)二不他生他即六尘。谓虽不六尘。若无六根相对。则一念之心亦毕竟不生。故名不他生。三不共生谓六根六尘和合。名之为共。前云不自生。则是根不能生。又云不他生。则是尘不能生。根尘各各既不能生。根尘相共。又焉得生。故名不共生。四不无因生谓不因根尘而生也。既离根尘。则一念心无有生处。故名不无因生。				                
						</center></div><hr><center><div class='zw'><a name=81>三藏法数——【苑公四教】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【晓公四教】
    [出华严经疏]    唐元晓法师。海东新罗人。来此弘宗。亦立四教判释诸经。故称晓公四教焉。一三乘别教谓如四谛缘起经等。声闻缘觉萨三乘之所共学。于中二乘。未明法空。即是别相。故云三乘别教。二三乘通教谓如般若深密经等。声闻缘觉菩萨三乘之所共学。于中说诸法空。即是通相。故云三乘通教。三一乘分教谓如梵网经等。菩萨不与二乘共学。名为一乘。于中未显法之周普。名为随分。故云一乘分教。四一乘满教谓如华严经等。其中具明法界之理。圆融周普。故云一乘满教。				                
						</center></div><hr><center><div class='zw'><a name=82>三藏法数——【苑公四教】[出华严经疏]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【苑公四教】
    [出华严经疏]    苑公唐贤首藏法师第子也。因宝性论有四种众生。不识如来藏。遂立四教焉。(四种众生者。一凡夫二声闻。三辟支。四初心菩萨也。)一迷真异执教谓诸外道凡夫。迷于真性。广起异计。故云迷真异执教。二真一分半教谓声闻辟支二人。于真如随缘不变二分义中。但得随缘。不得不变。故名一分。于随缘分中。唯说生空所显之理。不说法空。故名为半。合而言之。故云真一分半教。(随缘不变者。即真如之理随染净缘变造诸法。而其本体则不变易也。生空即人空也。)三真一分满教谓初心菩萨。但得不变。不得随缘。故名一分。于不变分中。双辩二空之理。故名为满。合而言之。故云真一分满教。(二空者。人空。法空也。)四真具分满教谓菩萨。由具随缘不变二分之义。显真实理。识如来藏。故云真具分满教。				                
						</center></div><hr><center><div class='zw'><a name=83>三藏法数——【龙树四教】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【龙树四教】
    [出华严经随疏演义钞]    龙树论师乃西天第十三祖。尝立四教判释经论。故云龙树四教也。一有门谓阿含小乘等经。说一切因果之法。悉皆实有。是为有门。(梵语阿含。华言无比法。)二空门谓大品般若等经。说真空实相之理。荡除众生情执。是为空门。(梵语般若。华言智慧。)三亦有亦空门谓深密等诸大乘经。说有谈空。互相无碍。是为亦有亦空门。四非有非空门谓中论等说一切法。皆即空之有是非有。即有之空是非空。互泯互融。即第一义。是为非有非空门。				                
						</center></div><hr><center><div class='zw'><a name=84>三藏法数——【化法四教】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【化法四教】
    [出天台四教仪]    化法者。佛化众生之方法也。一藏教藏即含藏之义。谓经律论。各含一切文理。故名藏教。二通教谓通前藏教。通后别圆。故名通教。(通前藏教者。谓此教钝根菩萨。虽观无生四谛。但证真空之理。与前藏教是同也。通后别圆者。谓此教利根菩萨。证真空之理时。能于真空了达不空。即入后之别教。能知空不空。具一切法。即入后之圆教也。)三别教别即隔别不同之义。谓别前藏通。别后圆教。故名别教。(别前藏通者。谓此教独被菩萨。不涉二乘所修也。别后圆教者。谓此教所谈法门行相。隔历次第。而不圆融也。)四圆教圆即不偏之义。谓此教所诠中道之理。性相圆融。事理无碍。法法具足。故名圆教。				                
						</center></div><hr><center><div class='zw'><a name=85>三藏法数——【化仪四教】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【化仪四教】
    [出天台四教仪]    化仪者。如来出世一代化物之仪式也。一顿教谓不谈小乘。直说大法。故名顿教。即华严经也。二渐教渐即渐次。有渐初渐中渐末之不同。谓如来初于鹿苑。破斥邪法。建立正教。专为二乘。此名渐初。即阿含经也。次于方等会上。弹斥二乘小机。令其归向大法。此名渐中。即净名等经也。后于般若会上。广谈空慧之法。淘汰二乘执小之情。会一切法皆归大乘。此名渐末。即般若经也。如是处浅至深。次第而进。故名渐教。(二乘者。声闻乘。缘觉乘也。)三秘密教谓如来不思议智慧神通之力。能令大众同会听法。所闻各异。彼不知此。此不知彼。隐密赴机。故名秘密教。四不定教不定者。谓如来不思议智慧神通之务。能令听法之众。或闻小法而证大果。或闻大法而证小果。彼此相知。得益不定。故名不定教。				                
						</center></div><hr><center><div class='zw'><a name=86>三藏法数——【阿难四间】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【阿难四间】
    [出涅槃经后分]    佛将入灭。语阿难大众言。我灭度后。汝当精勤教诫我诸眷属。早求出离。此生空过。后悔无追。时阿难闻佛语已。悲哽呜咽。举体迷闷。时阿泥卢豆。安慰阿难曰。如来灭度时至。今日则有。明旦则无。汝依我语。咨启四问。阿难问已。佛言。汝致四问。为最后问。大能利益一切世间。汝等谛听。吾当为说。(梵语阿难。华言庆喜。梵语阿泥楼(案楼。当作卢。)豆。又名阿X楼驮。即阿那律。华言如意。谓于过去九十一劫。天人之中。受如意乐。故名如意。)一佛灭度后恶性车匿云何共住佛答言。车匿比丘。其性鄙恶。我灭度后。汝当依我教法。调伏其心。舍本恶性。不久自当得证道果。(车匿无翻。西域记云。正音阐释迦。亦释种。太子出家。令车匿牵揵陟。揵陟马名。译云纳。)二佛灭度后我等以何为师佛答言。汝问以何为师者。当知尸波罗戒是汝大师。依之修行。能得出世甚深定慧。(梵语尸波罗。华言戒。)三佛灭度后我等依何法住佛答言。汝间依何法住者。当知依四念处严心而住。一观身性相。同于虚空。名身念处。二观受不在内外。不住中间。名受念处。三观心但有名字。名字性离。名心念处。四观法不得善法。不得不善法。名法念处。一切比丘。应当依此四念处住。(观受者。受即领纳之义。谓眼耳鼻舌身意六根。领纳色声香味触法六尘之境也。不在内外者。心不在六根。名内。不在六尘。名外。根尘之中。名为中间。)四一切经初当安何语佛答言。汝问一切经初当安何语者。当知如来灭后。结集法藏。一切经初。当安如是我闻。一时佛住某方某处。与某等大众而说是经。				                
						</center></div><hr><center><div class='zw'><a name=87>三藏法数——【翻译四例】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【翻译四例】
    [出翻译名义]    一翻字不翻音翻字不翻音者。谓如诸咒。字是此方之字。音是彼土之音。是也。二翻音不翻字翻音不翻字者谓如卍字之体。犹存梵书。是也。三音字俱翻音字俱翻者。谓诸经文音与字二者。皆就此方言字体翻之。是也。四音字俱不翻音字俱不翻者。谓西来梵夹音与字二者。未经此方翻译是也。				                
						</center></div><hr><center><div class='zw'><a name=88>三藏法数——【四不可说】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四不可说】
    [出金光明经玄义拾遗记]    涅槃经中明四教之理。但可智证。不可言说。以其理本无说故也。(四教者。藏教。通教。别教。圆教也。)一生生不可说生生者。能生所生也。谓根尘相对。是为能生。由此根尘相对之时。一念心起。分别好恶。是为所生。即心法也。能所兼言。故名生生。此是藏教所诠实有生灭之法。法虽生灭。理本无言。故云不可说也。二生不生不可说生者即前根尘相对所生之法也。不生者。了此所生之法当体即空也。既达所生之法本空。故云生不生也。此是通教所诠之理。理本无言。故云不可说也。三不生生不可说不生者。即真空之理也。生者从空出假而起度生之用也。此言别教之人于十住位中。修习空观。了法无生。故云不生。而又不住于空。复于十行中而修假观。起十界度生之用。故复云生也。此是别教所诠之理。理本无言。故云不可说也。(十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。十界者。佛界。菩萨界。缘觉界。声闻界。声闻界。天界。人界。阿修罗界。鬼界。畜生界。地狱界也。)四不生不生不可说谓理本不生。事即理故。事亦不生。是名不生不生。又惑体本空。故不生。智用亦泯。故不生。是名不生不生。又无因可修。故不生。无果可证。故不生。是名不生不生。此是圆教所诠之理本无言。故云不可说也。				                
						</center></div><hr><center><div class='zw'><a name=89>三藏法数——【四种性行】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种性行】
    [出佛本行集经]    一自性行经云。若诸菩萨本性已来。贤良质直。顺父母教。信敬沙门及婆罗门。善知家内尊卑亲疏。恭敬承事无失。具足十善。复更广行其余善业。是名菩萨自性行。(梵语沙门。华言勤息。梵语婆罗门。华言净行。十善者。不杀。不盗。不邪淫。不妄语。不两舌。不恶口。不绮语。不贪欲。不嗔恚。不邪见也。)二愿性行经云。若诸菩萨发如是愿。我于何时当得作佛。十号具足。是名菩萨愿性行。(十号者。一如来。二应供。三正遍知。四明行足。五善逝。六世间解无上士。七调御丈夫。八天人师。九佛。十世尊也。)三顺性行经云。若诸菩萨随顺行六波罗蜜。是名菩萨顺性行。(梵语波罗蜜。华言到彼岸。谓修布施持戒忍辱精进禅定智慧六度之行。到涅槃彼岸。是为六波罗蜜也。)四转性行经云。如我供养然灯世尊。依彼因缘。读诵经典。转凡成圣。是名菩萨转性行。(如我者。释迦如来自谓也。)				                
						</center></div><hr><center><div class='zw'><a name=90>三藏法数——【四枯】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四枯】
    [亦名二乘四倒出涅槃经并宗镜录]    四枯者。表二乘四倒也。所言枯者。以二乘观无常苦空无我等。则烦恼有朽灭不生之义。故名为四枯也。(二乘者。声闻乘。缘觉乘也。)一常计无常常者。即法身常住之义。无常者。即变异也。谓声闻缘觉为无明之惑所覆。于如来常住法身中。妄计有变异相。是为无常颠倒。二乐计非乐乐者。即涅槃清净之乐。非乐者。即苦义。谓声闻缘觉为无明之惑所覆。于如来涅槃清净乐中。妄计是苦。是为非乐颠倒。三我计无我我者。即佛性真实之我也。无我者。谓佛性中无有我也。谓二乘为无明之惑所覆。不了无我法中而有真我。故于佛性真我之中。妄计无我。是为无我颠倒。四净计不净净者。即是如来常住之身。非杂食身。非烦恼身。非血肉身。非是筋骨缠缚之身。不净者。二乘为无明之惑所覆。但观世间一切诸色皆为不净。不了如来常住之净。是为不净颠倒。				                
						</center></div><hr><center><div class='zw'><a name=91>三藏法数——【四荣】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四荣】
    [亦名凡夫四倒出涅槃经并宗镜录]    四荣者。佛于拘尸那城娑罗双树间入灭。东西南北各有双树。第面双树一荣一枯。故名四荣四枯。以表凡夫二乘常无常等八倒也。此四荣正表凡夫四倒。而言荣者。以凡夫由此四倒增长惑业。有荣茂之义。故名四荣也。(梵语拘尸那。华言角城。梵语娑罗。华言坚固。树间入灭者。谓双树中间。用表非常非无常。即中道也。二乘者。声闻乘。缘觉乘也。)一非常计常谓凡世间一切有为等事。皆悉无常。虚幻不实。岂能长久。凡无妄计是常。即成常颠倒。二非乐计乐谓世间五欲之乐。皆是受苦之因。凡夫不了。妄计为乐。即成乐。(五欲者。色欲。声欲。香欲。味欲。触欲也。)三非我计我谓此身皆因四大假合。本无有我。若一大是我。三大应非我。若四大俱是我。应有多我。毕竟是谁为我。故知我不可得。凡夫不了。于自身中强作主宰。妄计为我。即成我颠倒。(四大者。地大。水大。火大。风大也。)四不净计净谓己身他身具有五种不净。凡夫不了。妄生贪着。执以为净。即成净颠倒。(五种不净者。种子不净。住处不净。自体不净。外相不净。究竟不净也。)				                
						</center></div><hr><center><div class='zw'><a name=92>三藏法数——【共不共四变】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【共不共四变】
    [出宗镜录]    问云。本识变现根身器世间等。为是自变。为是共变。答有四种不同也。(本识即藏识也。)一不共中不共变谓如眼等五根。唯自己第八哀中最初一念。托父母遗体时变现。名不共。出胎之后。唯自己受用。复名不共。如眼识惟依眼根而发。乃至身识唯依身根而发。不相混杂。是根。初唯自己第八识变现。名不共变。生已后。他人亦有受用之义。复名为共。是为不共中共变。(浮尘根者。谓眼耳等诸根。皆由色香味触四尘所成。故名浮尘。楞严经云。眼如蒲萄朵等是也。他人受用者。谓自己浮尘根能见之境。他根亦能见。而亦得同受用也。)三共中共变谓如山河大地。由多人之识同所变现。名之为共变。己亦与一切同用。复名为共。是名共中共变。四共中不共变谓如己田宅。不与人共。又如一水。人见是水。饿鬼见是猛火脓血等物。是名共中不共变。				                
						</center></div><hr><center><div class='zw'><a name=93>三藏法数——【真空观四句】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【真空观四句】
    [出华严经随疏演义钞]    真空者。法界之理也。依理而观。故名真空观。一会色归空会即融会。色即根身世界也。谓根身世界。本是真如一心与生灭和合而有。今观此色。都无实体。归于真心之空。故云会色归空。(根者。谓眼等诸根。身即色身也。)二明空即色明即明了。谓了真空之理不异于色。色无自性。不异于色。色无自性。不异于空。故云明空即色。三色空无碍谓色之体全是真空。真空之体不异于色。若色是实色。即碍于空。空是断空。即碍于色。今既色是幻色。故不碍空。空是真空。故不碍色。故云色空无碍。四泯绝无寄泯即亡泯。绝即寂绝。寄犹依也。谓所观真空之理。不可言即色是空。亦不可言离色是空。空不空皆不可得。非言思所及。亦无所依。故云泯绝无寄。				                
						</center></div><hr><center><div class='zw'><a name=94>三藏法数——【四种寻思】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种寻思】
    [出阿毗达磨集论]    一名寻思谓于诸法之中。推求一切名字。皆悉不实。是为名寻思。二事寻思谓于诸法之中。推求五阴等事。生灭无常。皆悉不实。是为事寻思。(五阴者。色阴。受阴。想阴。行阴。识阴也。)三自体假立寻思谓于诸法能诠名字及所诠义理中。推求自体。惟是假立名言。皆悉不实。是为自体假立寻思。四差别假立寻思谓于诸法能诠之中。推求差别。惟是假立名言。皆悉不实。是为差别假立寻思。				                
						</center></div><hr><center><div class='zw'><a name=95>三藏法数——【四圣言】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四圣言】
    [出阿毗达磨集异门足论]    四圣言者。圣。正也。即正直之言也。一不见言不见谓眼识所受。眼识所了。则可言见。若实眼识未受未了。则不可言见。是名不见言不见。二不闻言不闻谓耳识所受。耳识所了。则可言闻。若实耳识未受未了。则不可言闻。是名不闻言不闻。三不觉言不觉谓鼻觉香。舌觉味。身觉触也。若鼻识舌识身识所受所了。则可言觉。若实三识未受未了。则不可言觉。是名不觉言不觉。四不知言不知谓意识所受。意识所了。则可言知。若实意识未受未了。则不可言知。是名不知言不知。				                
						</center></div><hr><center><div class='zw'><a name=96>三藏法数——【四种颂】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种颂】
    [出华严经疏]    一阿耨窣睹婆梵语阿耨窣(苏骨切。)睹婆。华言颂。谓此颂不用长行与偈。但字数满三十二字。即为一颂也。(长行者。即经中散文也。)二伽陀梵语伽陀。华言讽颂。或名不颂颂。谓不颂长行也。或名直颂。谓直以偈说法也。三祇夜梵语祇夜。华言应颂。谓应前长行而颂也。四緼驮南梵语緼(音緼。)驮南。华言集施。谓以少言摄集多义。施令他人诵习受持也。				                
						</center></div><hr><center><div class='zw'><a name=97>三藏法数——【四相约位】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四相约位】
    [出圆觉经略疏]    四相即生住异灭也。此之四相。乃是本觉心源无明初起一念之相。而有四种之别。以其细微难见。故约信住行向地等觉妙觉。从浅至深。次第觉了粗细分齐之相以明之。此之四法。起则从生至灭。觉则从灭至生。故以灭异住生而为次第也。一十信觉灭相十信觉灭相者。谓菩萨修行证此信位。则能觉了心中念念灭相分齐也。(十信者。信心。念心。精进心。慧心。定心。不退心。护法心。回向心。戒心。愿心也。)二三贤觉异相三贤觉相者。三贤即十住十行十回向也。谓菩萨修行证此三贤位。则能觉了心中念念异相分齐也。(异者变异也。十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无缚解脱回向。法界无量回向也。)三十圣觉住相十圣觉住相者。十圣即十地也。谓菩萨修行证此十圣位。则能觉了心中念念住相分齐也。(住者。现起未灭之心也。十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。)四位满觉生相位满觉生相者。位满即佛位果满也。谓大菩萨修行满足。证佛果位。则能觉了心中一念初生之相分齐也。				                
						</center></div><hr><center><div class='zw'><a name=98>三藏法数——【四缘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四缘】
    [出大智度论]    一因缘谓六根为因。六尘为缘也。如眼根对于色尘时。识即随生。余根亦然。是名因缘。(六根者。眼根。耳根。鼻根。舌根。身根。意根。意根也。六尘者。色尘。声尘。香尘。味尘。触尘。法尘也。)二次第缘谓心心所法。次第无间。相续而起。名次第缘。(心心所法者。心即心王。心所即受想行也。此心王心所。对于诸尘念念不停。是名次第相续也。)三缘缘谓心心所法。由托缘而生。还是自心之所缘虑。名为缘缘。(托缘者。谓依托色声香味触法之缘也。)四增上缘谓六根能照境发识。有增上力用。诸法生时。不生障碍。名增上缘。(诸法生者。谓根尘相对。则有一念心起。名诸法生。不生障碍者。根尘相对之时。随对随起。悉无所障也。)				                
						</center></div><hr><center><div class='zw'><a name=99>三藏法数——【识境四相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【识境四相】
    [出金刚经论]    谓众生于此四法。不了虚假。而于心识之境。妄生邪见。执着取相。故名识境四相。一我相为众生于五阴法中。若即若离。计我我所之实。是名我相。(五阴者。色阴。受阴。想阴。行阴。识阴也。若即若离者。谓计即阴是我。离阴是我也。我我所者。我即假名。我所即五阴也。)二人相谓众生于五阴法中。妄计我是人。我生人道。异于余道。是名人相。三众生相谓众生于五阴法中。妄计色受想行识众共而生此身。是名众生相。四寿者相谓众生于五阴法中。妄计我受一期寿命。或长或短。是名寿者相。(一期者。谓从生至死也。)				                
						</center></div><hr><center><div class='zw'>回向:原世间一切众生破无明，入如来境</div></center></body></html> 