<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,13' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}ul{list-style:none;width:100%;} ul li{width:25%;float:left;font-family:寰蒋闆呴粦;font-size:15px;} ul li a{text-decoration:none;display:block;}</style></head><body><hr><center><div>来源：佛学在线</div></center><br><ul><li><a href='#0'>三藏法数——【二持】</a></li><li><a href='#1'>三藏法数——【邪正二戒】</a></li><li><a href='#2'>三藏法数——【在家二戒】</a></li><li><a href='#3'>三藏法数——【出家二戒】</a></li><li><a href='#4'>三藏法数——【二戒】</a></li><li><a href='#5'>三藏法数——【二戒】[出涅槃经]</a></li><li><a href='#6'>三藏法数——【二戒】[出华严经疏]</a></li><li><a href='#7'>三藏法数——【二戒】[出毗婆沙论]</a></li><li><a href='#8'>三藏法数——【二戒】[出华严孔目]</a></li><li><a href='#9'>三藏法数——【二种施】</a></li><li><a href='#10'>三藏法数——【二种身行施】</a></li><li><a href='#11'>三藏法数——【二种法施】</a></li><li><a href='#12'>三藏法数——【二种布施】</a></li><li><a href='#13'>三藏法数——【二种死】</a></li><li><a href='#14'>三藏法数——【二种病】[出大智度论]</a></li><li><a href='#15'>三藏法数——【二种病】[出涅槃经]</a></li><li><a href='#16'>三藏法数——【二种有】</a></li><li><a href='#17'>三藏法数——【二护】</a></li><li><a href='#18'>三藏法数——【二亲】</a></li><li><a href='#19'>三藏法数——【二种退】</a></li><li><a href='#20'>三藏法数——【二人出佛身血】</a></li><li><a href='#21'>三藏法数——【二种破戒人】</a></li><li><a href='#22'>三藏法数——【二咱人咒术不能加】</a></li><li><a href='#23'>三藏法数——【二种健儿】</a></li><li><a href='#24'>三藏法数——【二种受具戒法】</a></li><li><a href='#25'>三藏法数——【二种】</a></li><li><a href='#26'>三藏法数——【闻经二种非器】</a></li><li><a href='#27'>三藏法数——【二种众生】</a></li><li><a href='#28'>三藏法数——【二难化】</a></li><li><a href='#29'>三藏法数——【二天随人】</a></li><li><a href='#30'>三藏法数——【僧伽理事二和】</a></li><li><a href='#31'>三藏法数——【二种比丘】</a></li><li><a href='#32'>三藏法数——【二宗】</a></li><li><a href='#33'>三藏法数——【二种医】</a></li><li><a href='#34'>三藏法数——【利钝二根】</a></li><li><a href='#35'>三藏法数——【初果二义】</a></li><li><a href='#36'>三藏法数——【二果二义】</a></li><li><a href='#37'>三藏法数——【二乘】[出天台四教仪集注]</a></li><li><a href='#38'>三藏法数——【二乘】[出华严经疏]</a></li><li><a href='#39'>三藏法数——【二藏】</a></li><li><a href='#40'>三藏法数——【二种独觉】</a></li><li><a href='#41'>三藏法数——【二木】</a></li><li><a href='#42'>三藏法数——【二种胜】</a></li><li><a href='#43'>三藏法数——【菩萨二心】</a></li><li><a href='#44'>三藏法数——【二种菩萨】</a></li><li><a href='#45'>三藏法数——【二花】</a></li><li><a href='#46'>三藏法数——【二种无碍】</a></li><li><a href='#47'>三藏法数——【二种无量】</a></li><li><a href='#48'>三藏法数——【二转依】</a></li><li><a href='#49'>三藏法数——【二种际】</a></li><li><a href='#50'>三藏法数——【二种毕竟】</a></li><li><a href='#51'>三藏法数——【二种自在】</a></li><li><a href='#52'>三藏法数——【二种清净】</a></li><li><a href='#53'>三藏法数——【二殊胜】</a></li><li><a href='#54'>三藏法数——【二等】</a></li><li><a href='#55'>三藏法数——【二种却魔法】</a></li><li><a href='#56'>三藏法数——【二羯磨】</a></li><li><a href='#57'>三藏法数——【二羯磨】 [出四分律]</a></li><li><a href='#58'>三藏法数——【二诠】</a></li><li><a href='#59'>三藏法数——【二种入】</a></li><li><a href='#60'>三藏法数——【二摄】</a></li><li><a href='#61'>三藏法数——【二种立题】</a></li><li><a href='#62'>三藏法数——【二宗释题】</a></li><li><a href='#63'>三藏法数——【二种无心约教】</a></li><li><a href='#64'>三藏法数——【刘蚪二教】</a></li><li><a href='#65'>三藏法数——【一生】[出华严经随疏演义钞]</a></li><li><a href='#66'>三藏法数——【远师二教】</a></li><li><a href='#67'>三藏法数——【昙谶二教】</a></li><li><a href='#68'>三藏法数——【印师二教】</a></li><li><a href='#69'>三藏法数——【华严为诸教本有二】</a></li><li><a href='#70'>三藏法数——【二教】</a></li><li><a href='#71'>三藏法数——【二种护持事】</a></li><li><a href='#72'>三藏法数——【二断】</a></li><li><a href='#73'>三藏法数——【二解脱】[出成实论]</a></li><li><a href='#74'>三藏法数——【二解脱】[出华严经疏]</a></li><li><a href='#75'>三藏法数——【二解脱】[出宝性论]</a></li><li><a href='#76'>三藏法数——【二种破着】</a></li><li><a href='#77'>三藏法数——【二女】</a></li><li><a href='#78'>三藏法数——【二种生死】</a></li><li><a href='#79'>三藏法数——【二种熏】</a></li><li><a href='#80'>三藏法数——【无明二义】</a></li><li><a href='#81'>三藏法数——【二见】</a></li><li><a href='#82'>三藏法数——【二见】</a></li><li><a href='#83'>三藏法数——【二种观法】</a></li><li><a href='#84'>三藏法数——【二种观】</a></li><li><a href='#85'>三藏法数——【二食】</a></li><li><a href='#86'>三藏法数——【二答】</a></li><li><a href='#87'>三藏法数——【二请】</a></li><li><a href='#88'>三藏法数——【二决定义】</a></li><li><a href='#89'>三藏法数——【二义】</a></li><li><a href='#90'>三藏法数——【二句】</a></li><li><a href='#91'>三藏法数——【二种爱语】</a></li><li><a href='#92'>三藏法数——【二种语】</a></li><li><a href='#93'>三藏法数——【论有二种】</a></li><li><a href='#94'>三藏法数——【二种通相】</a></li><li><a href='#95'>三藏法数——【二种说法】</a></li><li><a href='#96'>三藏法数——【二种广利】</a></li><li><a href='#97'>三藏法数——【二种显示】</a></li><li><a href='#98'>三藏法数——【二加】</a></li><li><a href='#99'>三藏法数——【二种无漏因果】</a></li></ul><br><br><br><br><hr><br><center><div class='zw'><a name=0>三藏法数——【二持】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二持】
    [出华严经疏]    一止持止即制止。谓止身口。令不杀不盗不邪淫不妄语等。是名止持。二作持作犹行也。谓既不杀生。又能放生。既不偷盗。又能布施。既不邪淫。又能恭敬。既不妄语。又能实语。是名作持。				                
						</center></div><hr><center><div class='zw'><a name=1>三藏法数——【邪正二戒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【邪正二戒】
    [出天台四教仪集注]    一邪戒谓外道之人。执邪为道。非因计因。自计前世因。从遍中来。便即独立。行于苦行。或计因从狗中来。便即啖食粪秽。行于苦行。是名邪戒。二正戒谓佛未出世时。轮王亦教人行于不杀不盗等十善。即此十善戒法。是名正戒。(十善者。不杀生。不偷盗。不邪淫。不妄语。不雨舌。不恶口。不绮语。不贪欲。不嗔恚。不邪见也。)				                
						</center></div><hr><center><div class='zw'><a name=2>三藏法数——【在家二戒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【在家二戒】
    [出毗婆沙论]    一五戒谓不杀生。不偷盗。不邪淫。不妄语。不饮酒。此五戒。是在家之人所持。故名在家五戒。二八戒谓五戒之后。更加不坐高广大床。不着花鬘缨络。不习歌舞戏乐。此八戒。亦是在家之人所持。故名在家八戒。				                
						</center></div><hr><center><div class='zw'><a name=3>三藏法数——【出家二戒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【出家二戒】
    [出天台四教仪集注]    一十戒谓一不杀。二不盗。三不淫。四不妄语。五不饮酒。六不坐高广大床。七不着花鬘衣。八不观听歌舞。九手不捉金银财宝。十不过中食。此十戒。是初出家沙弥所持。是为出家十戒。(梵语沙弥。华言息慈。息世染之情。慈济群生也。)二具足戒具足戒者。即二百五十戒也。谓波罗夷法。凡四条。(梵语波罗夷。华言极恶。)僧伽婆尸沙法。凡一十三条。(梵语僧伽婆尸沙。华言僧残。谓犯此戒。如人被他所残。命虽未尽。形已残废故也。)不定法。凡二条。(谓比丘犯非法语。或以波罗夷法治之。或以僧伽婆尸法治之。或以波逸提法治之。故名不定也。)尼萨耆波逸提法。凡三十条。(梵语尼萨耆。华言舍。谓因财物等犯贪慢心。令舍入僧众。故梵语波逸提。华言堕。谓不舍当堕地狱也。)波逸提法。凡九十条。波罗提提舍尼法。凡四条。(梵语波罗提提舍尼。华言向彼悔。僧祇律云。此罪应对众发露。故名向彼悔。)众学戒法。凡一百条。(此等戒法。令比丘众皆学。故名众学也。)灭诤法。凡七条。(谓有诤事起。即应除灭。故名灭诤法。)此二百五十戒。是出家比丘所持。是名出家具足戒。(梵语比丘。华言乞士。)				                
						</center></div><hr><center><div class='zw'><a name=4>三藏法数——【二戒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二戒】
    [出涅槃经]    一威仪戒威仪戒者。谓受戒巳。惟务修饰容止。诳惑于世。盖由好求名利。欲人恭敬者也。二从戒戒从戒戒者。谓顺从佛制。清净三业。盖其内外相称。不为世事。但求真实利益。不要虚誉者也。(三业者。身业。口业。意业也。)				                
						</center></div><hr><center><div class='zw'><a name=5>三藏法数——【二戒】[出涅槃经]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二戒】
    [出涅槃经]    一性重戒谓杀盗淫妄。皆性业也。不待佛制。持而不犯。性自是善。犯而不持。性自是罪。若犯之者。其罪极重。是名性重戒。二息世讥嫌戒谓佛所制出家之人。凡世间治生产业。及一切非道所宜之事。皆不应为。以止世人之所讥诮嫌疑。是名息世讥嫌戒。				                
						</center></div><hr><center><div class='zw'><a name=6>三藏法数——【二戒】[出华严经疏]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二戒】
    [出华严经疏]    一随相戒随即随顺。相即形相。谓依如来教。染衣出家。乞食自活。不犯威仪。是名随相戒。二离相戒离即远离。谓持戒之人。心无所著。则一切戒犹如虚空。了无持犯之相。是名离相戒。				                
						</center></div><hr><center><div class='zw'><a name=7>三藏法数——【二戒】[出毗婆沙论]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二戒】
    [出毗婆沙论]    一道共戒谓于见道修道位中。不作意持。自然不犯。戒与道俱发。是名道共戒。此戒既是初果二果三晨所得。即是无漏戒也。(见道即初果。修道即二果三果也。无漏者。不漏落三界生死也。)二定共戒谓发得初禅二禅三禅四禅天定之时。不作意持。自然不犯。戒与定俱发。是名定共戒。此戒断惑未尽。未出生死。即是有漏戒也。				                
						</center></div><hr><center><div class='zw'><a name=8>三藏法数——【二戒】[出华严孔目]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二戒】
    [出华严孔目]    邪淫妄语。此四性自是戒。不待佛制。人若持之即得福。犯之即得罪。是名性戒。二遮戒遮即遮止。谓饮酒多有过失。能犯诸戒。是故佛特遮止。令不毁犯。乃能守护余之律仪。是名遮戒。				                
						</center></div><hr><center><div class='zw'><a name=9>三藏法数——【二种施】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种施】
    [出法界次第]    一财施财施者。谓以饮食衣服。田宅珍宝等。一切自己所有资身之具。悉能施与它人也。金光明最胜王经云。财施之福。不出三界。唯伏贪爱。但济一世之贫。而不能令其得道。譬如灯光。止明一室。是也。(三界者。欲界。色界。无色界也。)二法施法施者。谓从诸佛及善知识。或从经卷。闻说世间出世间善法。以清净心为人演说也。金光明最胜王经云。法施兼利自他。能令众生出于三界。断诸烦恼。成就慧身。譬如日光。遍照大千世界。是也。(世间法者。即五戒十善及治世之法也。出世间法者。即三乘所修四谛六度等法也。)				                
						</center></div><hr><center><div class='zw'><a name=10>三藏法数——【二种身行施】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种身行施】
    [出大智度论]    一生身行施谓菩萨以父母所生之身。能以一切宝物。及以身命布施。心不恡惜。是名生身行施。二法身行施谓菩萨舍生身已。得法身时。能于十方世界。以种种珍宝衣服饮食。给施一切众生。又能一时之顷。随众生音声。普为说法。是名法身行施。				                
						</center></div><hr><center><div class='zw'><a name=11>三藏法数——【二种法施】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种法施】
    [出般若经]    一世法施谓菩萨虽为诸有情宣说开示五神通等一切诸法。然未能出离世间。故名世间法施。(五神通者。一足不履地。二知人心命。三回眼千里。四呼名即至。五石壁无碍也。)二出世间法施谓菩萨为诸有情宣说开示三解脱门等一切圣法。依此而修。即得出离世间。故名出世间法施。(三解脱门者。一空解脱门。二无相解脱门。三无作解脱门也。)				                
						</center></div><hr><center><div class='zw'><a name=12>三藏法数——【二种布施】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种布施】
    [出大智度论]    一净施谓布施时。不求世间名誉福利等报。但为出世善根及资助涅槃之因。以清净心而行布施。故名净施。(梵语涅槃。华言灭度。)二不净施谓以妄心求于福报而行布施。如般若经云。或畏失财故施与。或恐诃骂故施与。或为求势故施与。如是种种因缘。与净相违。是名不净施。				                
						</center></div><hr><center><div class='zw'><a name=13>三藏法数——【二种死】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种死】
    [出涅槃经]    一命尽死谓天命当尽。舍所受身。故名命尽死。然或有命尽。非是福尽。或有福尽。非是命尽。或有福命俱尽。皆为命尽死也。(福谓财物等。)二外缘死谓不顺天命以丧其身。故名外缘死。如非分自害。或横遭他人所害。或二人怒气相加。自他俱死。皆为外缘死也。				                
						</center></div><hr><center><div class='zw'><a name=14>三藏法数——【二种病】[出大智度论]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种病】
    [出大智度论]    一先世行业病谓因先世好行鞭杖拷掠闭系种种恶法。恼害众生。故感今世多病。是名先世行业病。二现世失调病谓因冷热风雨。不知将养其身。及饮食不节。卧起无常。以是事故。得种种病。是名现世失调病。				                
						</center></div><hr><center><div class='zw'><a name=15>三藏法数——【二种病】[出涅槃经]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种病】
    [出涅槃经]    一身病谓身因四大毒蛇。互不调适。以致诸病所生。故名身病。(四大者。地大。水大。火大。风大也。以此四者。遍满世界。故名为大。人揽外之四大。而成内四大之身。坚湿暖动之性。在内交攻。不相和顺。毒害如蛇。故曰四大毒蛇。)二心病谓心体灵明。虚圆湛寂。其或欢喜不胜而致踊跃。怯懦无勇而生恐怖。及忧愁苦恼。愚痴昏昧。由此四者。挠动于中。以致诸病所生。故名心病。				                
						</center></div><hr><center><div class='zw'><a name=16>三藏法数——【二种有】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种有】
    [出毗婆沙论]    一实物有谓五蕴等法成身。即是实有之物。故名实物有。(五蕴者。色蕴。受蕴。想蕴。行蕴。识蕴也。)二施设有谓世间之人。各各随业受报。因假父母遗体。便即施设。而有男女之名。故名施设有。				                
						</center></div><hr><center><div class='zw'><a name=17>三藏法数——【二护】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二护】
    [出涅槃经]    一内护内即自己身心也。谓佛所制大小乘戒。人若受持。则能防护身口意业之非。成就种智菩提之果。此禁戒所以为内护也。二外护外即族亲眷属也。谓人之修行。须屏绝缘务。凡有所需衣服饮食汤药之类。必藉族亲眷属左右供给。庶得身心安隐。成办道业。此族亲眷属。所以为外护也。				                
						</center></div><hr><center><div class='zw'><a name=18>三藏法数——【二亲】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二亲】
    [出法苑珠林]    二亲者。父母也。末罗王经云。人受父母遗体。乳哺养肓之恩。或从地积珍宝。上至二十八天。悉以施人。不如供养父母也。(二十八天。四天王天。忉利天。夜摩天。兜率天。化乐天。他化自在天。梵众天。梵辅天。大梵天。少光天。无量光天。光音天。少净天。无量净天。遍净天。无云天。福生天。广果天。无想天。无烦天。无热天。善见天。善现天。色究竟天。空处天。识处天。无所有处天。非想非非想处天也。)一父亲父亲者。谓资形之始。有生成之德。自孩提以至长成。教诫抚字。其恩罔极也。二母亲母亲者。谓资生之始。自怀抱以至乳哺。鞠育护持。劬劳甚至。其恩罔极也。				                
						</center></div><hr><center><div class='zw'><a name=19>三藏法数——【二种退】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种退】
    [出地持经]    一究竟退究竟犹决定也。谓修行之人。信根浅薄。始则勤修。后因他缘障碍。道心即退。终不起菩提之愿。是名究竟退。二不究竟退谓修行之人。始则精进。中复懈惰。道心即退。心既退已。或遇善知识。提奖劝诱。复能发起菩提之愿。是名不究竟退。				                
						</center></div><hr><center><div class='zw'><a name=20>三藏法数——【二人出佛身血】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二人出佛身血】
    [出大智度论]    一调达推山得罪梵调达。华言天热。谓其生重恶心。推山压佛。金刚力士为护佛故。以金刚杵反却掷之。碎石迸来。伤佛足指出血。而得罪报。二只域行针得福梵语只域。华言故活。谓佛有疾。使只域治之。因行针出血。疾得顿愈。虽出佛血。由治疾故。而得福报。				                
						</center></div><hr><center><div class='zw'><a name=21>三藏法数——【二种破戒人】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种破戒人】
    [出大智度论]    一因缘不具足破戒谓贫穷之人。衣食之缘不能具足。是以心生偷盗。即破于戒。是名因缘不具足破戒。二因缘具足破戒谓人衣食之缘。虽皆具足。以心习恶。故好行恶事。于诸禁戒。多所毁犯。是名因缘具足破戒。				                
						</center></div><hr><center><div class='zw'><a name=22>三藏法数——【二咱人咒术不能加】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二咱人咒术不能加】
    [出摩登伽经]    经云。阿难乞食。道逢摩登伽女取水。阿难渴乏。从之求饮。女心染着。归白其母请。请以咒术致之。母云。世有二人。虽咒术不能加也。(梵语阿难。华言庆喜。梵语摩登伽。华言性。)一断欲人谓人能断欲。必自持戒之人。正念坚定。立行端方。神所呵护。妖邪莫挠。虽有咒术。不能加也。二死人谓人既死。识依业转。随处受形。遍寿夭有限。死不复生。虽有咒术。不能加也。				                
						</center></div><hr><center><div class='zw'><a name=23>三藏法数——【二种健儿】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种健儿】
    [出涅槃经并水忏]    谓自不作恶。既作而以忏悔。更不复作。乃是有力量人。故名健儿。一自不作罪谓此健儿。身囗意业。常自清净永无过恶。故名自作罪。二作已能悔谓此健儿。虽先作恶。后能改悔。更不敢作。犹如浊水。置之明珠。以珠力故。水即为清。故名作已能悔。				                
						</center></div><hr><center><div class='zw'><a name=24>三藏法数——【二种受具戒法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种受具戒法】
    [出大宝积经]    戒者。万善之根本也。谓能受正戒者。一切善法从此增长。受之不正者。着于邪见。堕于处道。故戒有二种不同也。一受正平等戒谓修行人。能受持如来正戒。一切平等。不生分别差别之见。顿绝妄想邪思之心。戒体圆明而得解脱。究竟至于无上菩提。无有退转也。(梵语菩提。华言道。)二受邪不等戒谓邪见之人。随逐恶知识。以分别心受持邪戒。而堕于人不知出要解脱之道也。				                
						</center></div><hr><center><div class='zw'><a name=25>三藏法数——【二种】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种】
    [出法华安乐行义]    一凡种谓凡夫之人。不能觉了。因眼见色。生贪爱心。为爱造业。随业受报。轮回生死。相续不断。是名凡种。二圣种谓人因善知识。得闻法义。善能觉了一切诸法皆从妄念而生。观此妄心。犹如虚空。如是而修不着诸法。能为圣果之种。是名圣种。				                
						</center></div><hr><center><div class='zw'><a name=26>三藏法数——【闻经二种非器】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【闻经二种非器】
    [出华严经疏]    一二乘非器谓佛说华严经时。一切二乘。根器狭劣。不能听闻。故出现品云。一切二乘。不闻此经。何况受持。故虽在座。如聋如瞽。是名二乘非器。(二乘者。声闻乘。缘觉乘也。)二众生非器谓一切邪见众生。无信心故。非其根器。虽闻此经。闻即生谤而堕恶道。是名众生非器。				                
						</center></div><hr><center><div class='zw'><a name=27>三藏法数——【二种众生】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种众生】
    [出大智度论]    一习爱众生习即数习。爱即贪受。亦受乐也。谓诸众生。于世间一切声色香等五欲境界。多生贪爱。不能舍离。是名习爱众生。(五欲者。色欲。声欲。香欲。味欲。触欲也。)二习见众生见即分别有无等见也。谓诸众生于一切法。计有计无。及计断常等见。是名习见众生。(断见者。执世间之法。皆悉断灭无常也。常见者。谓执此身死已复生。相续不绝也。)				                
						</center></div><hr><center><div class='zw'><a name=28>三藏法数——【二难化】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二难化】
    [出大智度论]    菩萨为化众生。而于世间常作转轮圣王。多生欲界。以天上着乐故难化也。一欲天难化谓欲界诸天。着于上妙五欲。难以教化。是名欲天难化。(五欲者。色欲。声欲。香欲。味欲。触欲也。)二色天难化谓色界诸天。多味着世间禅定之乐。无厌恶心。不求出离难以教化。是名色天难化。				                
						</center></div><hr><center><div class='zw'><a name=29>三藏法数——【二天随人】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二天随人】
    [出华严经]    经云。如人生已。则有二天恒相随逐。一曰同生。二曰同名。一同生天同生天者。谓此天与人同时而生也。二同名天同名天者。谓此天与人同其名字也。				                
						</center></div><hr><center><div class='zw'><a name=30>三藏法数——【僧伽理事二和】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【僧伽理事二和】
    [出翻译名义]    梵语僧伽。华言和合众。谓与理和事和也。一理和谓二乘之人。同断见思之惑。同证无为之理。是名理和。(二乘者。声闻乘。缘觉乘。缘觉乘也。)二事和事和有六义。谓内凡外凡之僧。戒和同修。见和同解。身和同住。利和同均。口和无诤。意和同悦。是名事和。(内凡者。谓四善根位。即暖。顶。忍。世第一也。此位近于初果须陀洹圣位。故名内凡。外凡者。谓五停心。一多贪者修不净观。二多嗔者修慈悲观。三多散者修数息观。四愚痴者修因缘观。五多障者修念佛观。此位进修之始。去圣位远。故名外凡。)				                
						</center></div><hr><center><div class='zw'><a name=31>三藏法数——【二种比丘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种比丘】
    [出出曜经]    昔二比丘在山中学。其一多闻。其一寡浅。寡浅者持戒诵经。唯通一句。日诵不辍。更无他学。天神赞善。愿乐欲闻。多闻比丘见其神应。尽己所闻。高声见诵。欲求赞美。而神默然。怒其神曰。何厚于彼而薄于我。神曰。汝不自责而反责我。彼虽少闻。言行相顾。汝虽能诵三藏。行与经违。故不称善也。(梵语比丘。华言乞士。三藏者。一经藏。二律藏。三论藏。)一多闻比丘乐诵经典。旁搜广记。谓之多闻比丘。多闻固为可称。然学虽有余。其心不诚而行不逮。亦不足贵。此天神之所以不赞护也。二寡浅比丘学道日浅。经教少通。谓之寡浅比丘。寡浅固未足称。然学虽未至。其心则专而行无杂。亦为可贵。此天神之所以赞护也。				                
						</center></div><hr><center><div class='zw'><a name=32>三藏法数——【二宗】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二宗】
    [出翻译名义]    一龙树提婆宗龙树。即南天竺国大名德比丘也。作大庄严大智度等论。号法性宗。明一切众生皆有佛性。一阐提等皆当作佛。梵语提婆。华言天。即龙树弟子。禀承其道。传流于世。是为龙树提婆宗。(梵语一阐提。华言信不具。)二无著天亲宗翻译名义引三藏传云。无著夜升睹史天宫。于慈氏菩萨所。受瑜伽师地等论。专弘一切法相。号法相宗。天亲乃无著之弟。相继其道。传流于世。是为无著天亲宗。(梵语睹史。又云兜率。华言知足。梵语瑜伽。华言相应。)				                
						</center></div><hr><center><div class='zw'><a name=33>三藏法数——【二种医】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种医】
    [出大智度论]    一小医谓但知病。知病因。知差病药。而不知一切病。不知一切病因。不知一切差病药。以譬声闻不能遍知药病。是名小医。二大医谓一切病。一切病因。一切差病之药。皆能遍知。乃至遍知众生病因。差病药等。以譬菩萨无病不知。无药不识。是名大医。				                
						</center></div><hr><center><div class='zw'><a name=34>三藏法数——【利钝二根】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【利钝二根】
    [出析玄记]    析玄云。见道行人。根有二种。谓须陀洹初果之人。破惑见理。名为见道。(梵语须陀洹。华言入流。谓预入圣人之流也。)一钝根名随信行婆沙论云。由彼依信。随信起行。谓此一类行人。从来性多钝故。自不披阅教文。但信他人言说而得悟道。故名随信行。二利根名随法行婆沙论云。由彼依法。随法起行。谓此一类行人。从来性多利故。不信他言。但自披阅教典而得悟道。故名随法行。				                
						</center></div><hr><center><div class='zw'><a name=35>三藏法数——【初果二义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【初果二义】
    [出析玄记]    初果即须陀洹。华言预流。又云逆流。故有二义焉一预流预。入也。流即流类。谓此圣人得证初果。是人圣之流类。故名预流。二逆流谓初果圣人。背逆生死之流类。故名逆流。				                
						</center></div><hr><center><div class='zw'><a name=36>三藏法数——【二果二义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二果二义】
    [出析玄记]    二果即斯陀含。华言一往来。而有二义焉。一一往天上谓第二果人。犹有欲界下三品惑。共润一往来身。若于人中得第二果。则一往天上。一来人间。便证第三果。是名一往天上。二一往人间谓第一果人。若在天中得第二果。则一往人间。一来天上。便证第三果。是名一往人间。				                
						</center></div><hr><center><div class='zw'><a name=37>三藏法数——【二乘】[出天台四教仪集注]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二乘】
    [出天台四教仪集注]    乘即运载之义。谓二乘之人。乘四谛十二因缘之法。运出三界生死。至于涅槃。故名为乘。(四谛者。苦谛。集谛。灭谛也。十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。梵语涅槃。华言灭度。)一声闻乘闻佛声教。故曰声闻。谓此人以四谛为乘。知苦断集。慕灭修道。由观四谛。出离生死。至于涅槃。故名声闻乘。二缘觉乘因观十二因缘。觉悟真空之理。名曰缘觉。谓此人以十二因缘为乘。由观因缘生灭。即悟非生非灭。出离生死。至于涅槃。故名缘觉。				                
						</center></div><hr><center><div class='zw'><a name=38>三藏法数——【二乘】[出华严经疏]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二乘】
    [出华严经疏]    一临门三车临门三车。喻小乘权教也。谓法华经譬喻品中。三乘之人于火宅门外。索羊鹿牛三车。求出火宅。以喻三乘之人。依四谛十二因缘六度等法。修行得出生死。是名临门三车。(三乘者。声闻乘。缘觉乘。菩萨乘也。四谛者。苦谛。集谛。灭谛。道谛也。十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。六度者。一布施。二持戒。三忍辱。四精进。五禅定。六智慧也。)二露地牛车露地牛车。喻大乘实教也。谓法华经譬喻品中。诸子既出火宅。到于四衢道中。露地而坐。等赐大白牛车。同归秘密理藏。是名露地牛车。				                
						</center></div><hr><center><div class='zw'><a name=39>三藏法数——【二藏】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二藏】
    [出庄严经论]    藏即含藏之义。谓佛说大小乘诸经。各各含藏一切文理。故名藏也。一声闻藏闻佛声教。故曰声闻。谓佛说阿含等经。含藏小乘声闻等修因证果之法。是名声闻藏。(梵语阿含。华言无比法。)二菩萨藏菩萨。梵语具云菩提萨埵。华言觉有情。谓佛说华严法华等经。含藏大乘菩萨修因证果之法。是名菩萨藏。				                
						</center></div><hr><center><div class='zw'><a name=40>三藏法数——【二种独觉】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种独觉】
    [出析玄记]    大论云。独觉出无佛世。观外因缘。无师自悟。故名独觉。(观外因缘者。谓观外物之凋零。觉内心之生灭也。)一部行部即部类。谓此独觉。稍有为人之心。如鹿行走而能回顾后群。故名部行。二麟。喻谓此独觉。但欲自度。略无为人之心。譬如麒麟。唯有一角。故名麟喻。				                
						</center></div><hr><center><div class='zw'><a name=41>三藏法数——【二木】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二木】
    [出法华经文句]    一大树大树。喻别教菩萨也。谓此教菩萨。于法华会上。闻设一乘之法。受记作佛。普度一切众生。如彼大树。蒙一雨所润而得增长。敷劳郁茂。则能普覆一切。是名大树。二小树小树。喻通教菩萨也。谓此教菩萨。亦于法华会上。闻说一乘之法。受记作佛。而不及别教菩萨根器之大。化用之广。是名小树。				                
						</center></div><hr><center><div class='zw'><a name=42>三藏法数——【二种胜】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种胜】
    [出地持经]    一因胜谓菩萨所修出世善法。皆以菩提为因。胜于声闻缘觉。是名因胜。二果胜谓菩萨修行。既以菩提为因。终证菩提之果。胜彼二乘。是名果胜。(二乘者。声闻乘。缘觉乘也。)				                
						</center></div><hr><center><div class='zw'><a name=43>三藏法数——【菩萨二心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨二心】
    [出大智度论]    一大慈心慈名爱念。即与乐之心也。谓菩萨爱念一切众生。常求乐事。随彼所求而饶益之。是名大慈心。二大悲心悲名愍伤。即拔苦之心也。谓菩萨愍念一切众生。受种种苦。常怀悲心。拯救济拔。令其得脱。是名大悲心。				                
						</center></div><hr><center><div class='zw'><a name=44>三藏法数——【二种菩萨】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种菩萨】
    [出大智度论]    论云。菩萨常好中道。舍离二边。故不生边国。又于中国不生邪见家。又问曰。是菩萨大福德智慧力。应生边地邪见家而教化之。何以畏而不生。答曰。菩萨有二种。(二边者。有无二边也。)一成就大力菩萨论云。此菩萨为众生故。随所应度。随处受用。不避边地及邪见家。是名成就大力菩萨。二新发意菩萨论云。此菩萨初发心故。若生边地及邪见家。既不能度人。又自败坏善根。譬如真金在泥。终不变坏。若是铜铁。在泥则坏。是故新发意菩萨。不生边地及邪见家。(真金。喻大力菩萨。铜铁。喻新发意菩萨。)				                
						</center></div><hr><center><div class='zw'><a name=45>三藏法数——【二花】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二花】
    [出华严经疏]    一草木花谓凡草木之花。皆有开敷结实之义。以喻万行之因。则有成就佛果之能。故名草木花。二严身花谓世间金玉等花。皆能严饰其身。以喻神通相好。则能庄严法身。故名严身花。				                
						</center></div><hr><center><div class='zw'><a name=46>三藏法数——【二种无碍】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种无碍】
    [出华严经疏]    一智慧于境无碍境即法界之理也。谓菩萨以平等智。证于法界之理。理事融通。无有障碍。故名智慧于境无碍。二神通作用无碍谓菩萨由内心证于法界之理。故能以种种神通。应现十方世界。随机化度。皆无障碍。故名神通作用无碍。				                
						</center></div><hr><center><div class='zw'><a name=47>三藏法数——【二种无量】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种无量】
    [出大智度论]    一实无量谓涅槃佛性理。譬如虚空。实无限量。一切菩萨不能量度。故名实无量。二不知为无量谓如须弥山大海之水。唯诸佛菩萨能知斤雨滴数多少。诸天世人。智力浅劣。所不能知。故名不知为无量。(梵语须弥。华言妙高。)				                
						</center></div><hr><center><div class='zw'><a name=48>三藏法数——【二转依】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二转依】
    [出楞严经义海]    一转烦恼依菩提烦恼者。昏烦之法。恼乱心神。即一切众生无明妄惑也。梵语菩提。华言道。即一切诸佛所悟所证之道也。然菩提烦恼。其性是一。但由迷悟。不分而分。众生迷故。即转菩提而为烦恼。诸佛悟故。即转烦恼而为菩提。若能了达烦恼即是菩提。念念修习。是名转烦恼依菩提也。二转生死依涅槃生死者。一切众生虚妄生灭也。梵语涅槃。华言灭度。即一切诸佛所悟所证之果也。然生死涅槃。性元是一。但由迷悟。不分而分。众生迷故。即转涅槃而为生死。诸佛悟故。即转生死而为涅槃。若能了达生死即是涅槃。念念证入。是名转生死依涅槃也。				                
						</center></div><hr><center><div class='zw'><a name=49>三藏法数——【二种际】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种际】
    [出华严经疏并演义钞]    际即际畔。谓生死涅槃。体性是一。本无际畔。不异而异。遂有生死涅槃二际之分也。(梵语涅槃。华言灭度。)一涅槃际涅槃际者。若以生死染缘。就涅槃实理而言。生死即涅槃。了无虚妄之可分别。无际之际。是名涅槃际。中论云。涅槃之实际。及与生死际。无毫厘差别。是也。二生死际生死际者。若以涅槃实理。从生死染缘而言。涅槃即生死。非真寂静之可证入。无际之际。是名生死际。故晋译华严经云。生死非杂乱。涅槃非寂静。是也。				                
						</center></div><hr><center><div class='zw'><a name=50>三藏法数——【二种毕竟】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种毕竟】
    [出大涅槃经]    一庄严毕竟毕竟犹决定之义。谓一切众生。皆有一乘正性。应须修于六度庄严。设若不修。不得正性。是则六度。决定能为庄严之具。故疏云。以六度为庄严也。(六度者。一布施。二持戒。三忍辱。四精进。五禅定。六智慧也。)二究竟毕竟究竟犹至极之义。即一切众生。所得一乘之性也。苟得此一乘之性。则能决定至于至极之地。故疏云一乘为究竟也。				                
						</center></div><hr><center><div class='zw'><a name=51>三藏法数——【二种自在】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种自在】
    [出华严经疏]    一观境自在菩萨以正智慧。照了真如之境及能通达一切诸法。圆融自在。是名观境自在。二作用自在谓菩萨既以正智照了真如之境。即能从体起用。现身说法。化诸众生而得自在。是名作用自在。				                
						</center></div><hr><center><div class='zw'><a name=52>三藏法数——【二种清净】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种清净】
    [出华严经随疏演义钞]    一自性清净谓众生谓众生真如心体。性本清净。无所染碍。故名自性清净。二离垢清净谓众生自性清净心体。远离一切烦恼垢染。故名离垢净。				                
						</center></div><hr><center><div class='zw'><a name=53>三藏法数——【二殊胜】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二殊胜】
    [出楞严经]    此言观音菩萨。极证圆通。十方普应。上同诸佛。下合群生。妙用超越。故云殊胜。一上合诸佛本觉妙心本觉妙心。即诸佛本然觉了妙明真心也。谓菩萨极证寂灭。十方圆明。体同诸佛。故能起同体大慈。与众生乐。显应十方。现身说法。圣凡等度。有愿必从。是为殊胜。二下合众生同一悲仰谓菩萨所证圆通之理。与众生本有之心。迷悟虽殊。体元不二。故能起同体大悲。拔众生苦。冥应十方。等施无畏。设有所求。随愿满足。是为殊胜。				                
						</center></div><hr><center><div class='zw'><a name=54>三藏法数——【二等】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二等】
    [出宗镜录]    一断等谓佛极解脱道初发起时。一切众生所有无明之惑。一时究竟顿断。此举如来望众生界。无有一法而非清净。故名断等。二得等谓佛初成道。得满始觉之时。一切众生始觉之智。皆得满足。此举众生望佛世尊。所有无明等惑。皆悉清净。无所障碍。故名得等。				                
						</center></div><hr><center><div class='zw'><a name=55>三藏法数——【二种却魔法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种却魔法】
    [出修习止观坐禅法要]    谓坐禅之人。正定未发。多有魔事。心生惊怖。破坏善根。若能端心正念。则邪不干正。魔自灭谢。故有二种却魔之法也。一修止却魔谓坐禅之人。修定之时。或见父母兄弟。诸佛形像。一切可爱之境。令人乐着。或见师子虎狼罗刹。一切可畏之形。令人怖惧。即当了达此是诸魔惑乱之相。悉皆虚诳。不喜不怖。而唯息心寂静。则彼当自灭。是为修止却魔。(梵语罗刹华言速疾鬼。)二修观却魔谓坐禅之人。修定之时。于诸魔境。修止却之不去。即当反观。能见之心。无有处所。彼何所恼。如是观时。寻当谢灭。若迟迟不去。但当正心。勿喜勿惧。则正定现前。彼当自灭。是为修观却魔。				                
						</center></div><hr><center><div class='zw'><a name=56>三藏法数——【二羯磨】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二羯磨】
    [出毗尼母论]    一永摈羯磨梵语羯磨。华言作法。谓佛在世时。若比丘犯罪。不自见过。其性刚强。永无改悔。即作法白众。随即摈黜。尽此一身。不复再同僧事。是名永摈羯磨。二调伏羯磨谓比丘犯法。未会忏悔。凡饮食坐起语言一切僧事。皆不得与众共。而使其心调停折伏。自能知过改悔。求僧忏罪。不复更作。是名调伏羯磨。				                
						</center></div><hr><center><div class='zw'><a name=57>三藏法数——【二羯磨】 [出四分律]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二羯磨】
    [出四分律]    梵语羯磨。华言作法。谓比丘有罪。各共面对秉法。自首其罪也。一治罪羯磨谓比丘有犯戒者。大众作法。治定其罪。是名治罪羯磨也。二成善羯磨谓比丘有犯戒罪。许容对众首露。其罪得灭。成就善根。是名成善羯磨也。				                
						</center></div><hr><center><div class='zw'><a name=58>三藏法数——【二诠】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二诠】
    [出宗镜录]    一遮诠遮即止其所非。诠即能诠名字。谓如诸经所说真如妙性。每云不生不灭。不垢不净。无因无果。无相无为。非凡非圣。非性非相等。皆是遗非荡迹。绝相祛情。是名遮诠。(祛音驱。逐也。除也。)二表诠表即显其所是。谓如诸经所说。知见觉照。灵鉴光明。朗朗昭昭。堂堂寂寂等。是名表诠。				                
						</center></div><hr><center><div class='zw'><a name=59>三藏法数——【二种入】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种入】
    [出金刚三昧经]    一理入谓众生深信本有真性。不一不异。不有不无。无已无他。凡圣不二。寂静无为。无有分别。因此深信。能入于理。是名理入。二行入行即依理起修之行。谓行此行时。心不倾倚。无念无求。安住不动。犹如大地。因行入理。是名行入。				                
						</center></div><hr><center><div class='zw'><a name=60>三藏法数——【二摄】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二摄】
    [出净名经疏]    一折伏摄折即折挫。伏即摧伏。谓六道众生。于三界中。贪着五欲。流转生死。卒难度脱。故如来说诸善恶果报。及以地狱等种种苦切之言。折伏其心而摄受之。是名折伏摄。(六道者。天道。人道。修罗道。饿鬼道。畜生道。地狱道也。三界者。欲界。色界。无色界也。五欲者。色欲。声欲。香欲。味欲。触欲也。)二调伏摄调即调治。谓调伏见思烦恼及根本无明之惑。皆顺正理。心心寂灭。不令再起。是名调伏摄。				                
						</center></div><hr><center><div class='zw'><a name=61>三藏法数——【二种立题】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种立题】
    [出法华文句]    二种立题者。谓凡诸经题目。有佛自立者。有结集经家之所立者。一佛自立佛自立者。谓诸经题目。有佛自立。如金刚经云。是经名为金刚般若波罗蜜。以是名字。汝当奉持。是也。二经家立经家立者。谓佛入灭后。诸经题目。有阿难等结集之人所立。如妙法莲华等经是也。(梵语阿难。华言庆喜。)				                
						</center></div><hr><center><div class='zw'><a name=62>三藏法数——【二宗释题】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二宗释题】
    [出天台四教仪集注并华严经疏]    二宗释题者。谓天台贤首二宗。解释诸经题目。有通别能所之不同也。一天台通别释题陈隋间。天台智者大师。凡解一经题目。必以通别二义而判释之。如妙法莲华经上之四字是别。别在此经故。经之一字是通。通于一切诸经故。余经亦然。是为天台通别释题。二贤首能所释题唐朝贤首国师。凡解一经题目。必以能诠之文所诠之义而判释之。如大方广佛华严经上之六字。是所诠。经之一字。是能诠。余经亦然。是为贤首能所释题。				                
						</center></div><hr><center><div class='zw'><a name=63>三藏法数——【二种无心约教】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种无心约教】
    [出宗镜录]    约即要约。亦依约之义。谓如来之教。本离心缘言说之相。众生依教而修。舍离妄着之心。安住真实之理。则于圣道自然成就。故云。千经万论。莫不说离身心。破于执着。是也。一澄湛令无谓诸众生。若能摄念安禅。澄神静虑。能令定体湛然。不为妄尘所挠。是名澄湛令无。二当体是无谓诸众生。直了心源本寂。法亦无生。以一念起处。了不可得。是名当体是无。				                
						</center></div><hr><center><div class='zw'><a name=64>三藏法数——【刘蚪二教】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【刘蚪二教】
    [出华严经疏]    刘蚪二教者。齐朝士蚪。谙达释书。亦立二教也。一渐教谓始自鹿苑。终于双树。所说之经。从小至大。故名渐教。二顿教谓佛最初说华严经。如日初出。先照高山。故名顿教。				                
						</center></div><hr><center><div class='zw'><a name=65>三藏法数——【一生】[出华严经随疏演义钞]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【一生】
    [出华严经随疏演义钞]    谓善财童子。一生之内圆成佛果。故慈氏菩萨赞善财言。余诸菩萨。于无量劫乃能满足菩萨行愿。此长者子。于一生内。能净佛土。能化众生。是名一生。(慈氏菩萨。即弥勒菩萨也。)				                
						</center></div><hr><center><div class='zw'><a name=66>三藏法数——【远师二教】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【远师二教】
    [出华严经疏]    远师二教者。隋朝远法师。立此二教也。一渐教渐教者。谓约渐悟之机。大由小起。所设具有三乘之教也。(三乘者。声闻乘。缘觉乘。菩萨乘也。)二顿教顿教者。谓约顿机。直入于大。不由于小。顿令得悟也。				                
						</center></div><hr><center><div class='zw'><a name=67>三藏法数——【昙谶二教】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【昙谶二教】
    [出华严经疏]    昙谶二教者。西秦昙牟谶三藏。立此二教也。一半字教半字教者。谓声闻藏谈理未遍。若字之有半也。二满字教满字教者。谓菩萨藏谈理满足。若字之圆满也。				                
						</center></div><hr><center><div class='zw'><a name=68>三藏法数——【印师二教】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【印师二教】
    [出华严经疏]    印师教者。唐初印法师。立此二教也。一屈曲教谓释迦如来所说之经。逐其机性。随计破着。方便委曲。令物生解。如涅槃经虽说圆通理。或对权显实。或会异归同之类。是名屈曲教。(对权显实者。对藏通别三教之权。以显圆教一乘之实也。会异归同者。会三教之异。归圆教之同也。)二平道教谓卢舍那所说之经。随其法性平等而说。如华严经虽有随诸众生各别调伏。皆是称性善巧。一时顿演。是名平道教。(梵语卢舍那。华言净满。即报身佛也。)				                
						</center></div><hr><center><div class='zw'><a name=69>三藏法数——【华严为诸教本有二】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【华严为诸教本有二】
    [出华严经疏]    华严。即大方广佛华严经也。如来出现于世。初说此经而后演说渐顿诸法者。盖大小渐次诸教。皆从此华严性海流出。故此经能统摄该括。以为诸教之本也。一为开渐之本开谓开设。渐即渐次。即三乘之教也。佛初说华严根本一乘圆教。诸大菩萨信解证入如来智慧。时有三乘权浅之机。难预法会。如聋若盲。不信不解。不顺不入。故卢舍那佛。脱珍御服。着弊垢衣。乃开三乘渐次随宜之教。令彼声闻缘觉及权教菩萨。开解成熟。故华严为开渐之本也。(三乘者。声闻乘。缘觉乘。菩萨乘也。梵语卢舍那。华言净满。)二为摄末之本摄谓收摄。末即支未。即前三乘教也。佛既为诸小乘之机。说三乘法。既成熟已。最后令其悟入佛慧。故大乘同性经云。所有声闻法。辟支佛法。菩萨法。诸佛法。如是一切诸法。皆悉流入毗卢遮那智藏大海。故华严为摄末之本也。(梵语毗卢遮那。华言光明遍照。亦云遍一切处。)				                
						</center></div><hr><center><div class='zw'><a name=70>三藏法数——【二教】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二教】
    [出华严孔目]    一化教通内外众谓如来一代施化之教。通被内众受道弟子。及外众在俗之人。皆令依之修行。出离生死之苦。故名化教通内外众。二制教唯内众谓如来说诸律仪。专为禁制内众受道弟子。令其如法受持。成就圣果。故名制教唯内众。				                
						</center></div><hr><center><div class='zw'><a name=71>三藏法数——【二种护持事】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种护持事】
    [出地藏十轮经]    一护持佛种佛种者。佛之种性也。谓诸佛菩萨以大悲心。绍隆佛种。令诸众生舍俗出家。剃发染衣。修行圣道。使无断绝也。二护持正法正法者。即四谛等真正之法也。谓诸佛菩萨以大悲心。护持如来正法。使一切邪魔外道。无能恼乱。令诸众生正信乐闻。弘通流布。利益无穷也。(四谛者。苦谛。集谛。灭谛。道谛也。)				                
						</center></div><hr><center><div class='zw'><a name=72>三藏法数——【二断】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二断】
    [出地持经]    一缘缚断谓但断心中之惑。则于外尘境不起贪嗔。于境虽缘。不生染着。故名缘缚断。二不生断谓得法空之时。能令三途恶道苦果。永更不生。故名不生断。(三途者。刀途。血途。火途也。)				                
						</center></div><hr><center><div class='zw'><a name=73>三藏法数——【二解脱】[出成实论]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二解脱】
    [出成实论]    一慧解脱谓以智慧。断除无明惑业之缚而得解脱。故名慧解脱。二心解脱谓因此心。离于贪爱之缚而得解脱。故名心解脱。				                
						</center></div><hr><center><div class='zw'><a name=74>三藏法数——【二解脱】[出华严经疏]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二解脱】
    [出华严经疏]    一有为解脱谓有作之戒。依师作法而受。如法而持。则能防非止恶。离诸惑业之缚。故名有为解脱。二无为解脱谓无作之戒。性自清净。体本无为。虽持戒法。无持犯相。心体既空。罪性亦泯。故名无为解脱。				                
						</center></div><hr><center><div class='zw'><a name=75>三藏法数——【二解脱】[出宝性论]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二解脱】
    [出宝性论]    谓诸众生。常为业绳所缚。不能脱离。若解其缚。即得自在。故名解脱。一性净解脱谓众生性本清净。而无系缚染污之相。是名性净解脱也。二障尽解脱谓众生由烦恼之惑。障蔽圣道。不得出离。若离此障。即得自在。是名障尽解脱也。				                
						</center></div><hr><center><div class='zw'><a name=76>三藏法数——【二种破着】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种破着】
    [出大智度论]    一破欲着谓人于好色多起贪欲。若观色是无常不净等。则不生贪着之心。而得解脱之乐。是名破欲着。二破见着谓人虽观色无常不净。犹尚着法生见。若能了达色相本空。则不起于分别之见。是名破见着。				                
						</center></div><hr><center><div class='zw'><a name=77>三藏法数——【二女】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二女】
    [出涅槃经]    如来为诸众生。但欣生恶死。而不知出离之方。故以二女喻之。盖二女行止共俱。不相弃舍。亦犹生必有死。死必有生。未尝暂离也。一功德天经云如有女人。入于他舍。主即问言。汝安何等。答言。我身即是功德大天。又问。为何所作。答言。我所至处。能与种种金银等宝。闻已。欢喜敬爱。礼拜供养。此喻凡夫贪生。亦犹舍主贪爱财宝。而爱是女也。二黑阇女经云。复见一女。其貌丑丑陋。多诸垢腻。主即问言。汝字何等。答言。我字黑阇。又问。为何所作。答言。我所行处。能令其家所有财宝一切衰耗。闻已。持刀作如是言。汝若不去。当断汝命。答言。汝甚愚痴。无有智慧。汝之家中所供养者。即是我姊。我常与姊。进止共俱。汝若驱我。亦当驱彼。主人还入。问功德天。实为是否。天言。实是我妹。行住共俱。未会相离。我常利益。彼常衰耗。若爱我者。亦应爱彼。若厌彼者。亦应厌我。此喻凡夫。但知恶死。而不知生亦当恶。若恶其死。须恶其生。生死俱恶。方为有智。所谓有智。主人二俱不受也。				                
						</center></div><hr><center><div class='zw'><a name=78>三藏法数——【二种生死】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种生死】
    [出唯识论]    一分段生死分即分限。段即形段。谓六道众生。随其业力所感果报。身则有长有短。命则有寿有夭。而皆流转生死。故名分段生死。(六道者。天道。人道。修罗道。饿鬼道。畜生道。地狱道也。)二变易生死因移果易。名为变易。谓声闻缘觉菩萨。虽离三界内分段生死。而有方便等土变易生死。如初位为因。后位为果。又后位为因。后后位为果。以其因移果易。故名变易生死。(方便土者。修戒定慧方便之道。得生其中在方便土。)				                
						</center></div><hr><center><div class='zw'><a name=79>三藏法数——【二种熏】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种熏】
    [出翻译名义]    熏。资熏。击发之义也。盖言第八识。虽含藏一切善恶种子。若无染净二缘熏发。则不能成染净等事。如谷麦等种。虽有生芽之能。若不得水土资熏。芽亦不生。故名熏也。(第八识。即藏识也。)一熏习熏即熏发。习即数习。谓数习染净之缘。熏发心体而成染净等事。故名熏习。二资熏资犹助也。谓现对尘境所起之心。及诸惑相资熏发而成染净等事。故名资熏。				                
						</center></div><hr><center><div class='zw'><a name=80>三藏法数——【无明二义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【无明二义】
    [出起信论疏]    一无体即空义谓无明之惑。皆依众生妄心违于真如而起。妄境元空。体本不有。故云无体即空义。二有用成事义谓无明虽无自体。而能成办世间出世间一切事业。故云有用成事义。				                
						</center></div><hr><center><div class='zw'><a name=81>三藏法数——【二见】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二见】
    [出涅槃经]    一相貌见谓因彼形相状貌而见。如人远见烟起。便言见火。虽不见火。亦非虚妄。是名相貌见。二了了见谓人眼根清净不坏。自观掌中阿摩勒果。了了分明。菩萨见于菩提涅槃之果。亦复如是。是名了了见。(梵语阿摩勒。翻译名义不翻。言其树叶枣。花白而小。果如胡桃。味酸甜。可入药。梵语菩提。华言道。梵语涅槃。华言灭度。)				                
						</center></div><hr><center><div class='zw'><a name=82>三藏法数——【二见】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二见】
    [出涅槃经]    一住地分见谓十住等菩萨。破一品无明之惑。显一分三德。从浅至深。故名住地分见。(三德者。法身德。般若德。解脱德也。)二究竟无见谓等觉菩萨。断最后品微细无明之惑净尽无余。即登妙觉果佛之位。本有性德。一时究竟显现。更无所见。故名究竟无见。				                
						</center></div><hr><center><div class='zw'><a name=83>三藏法数——【二种观法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种观法】
    [出占察经]    一唯识观谓于一切时一切处。随身口意所有作业。知惟自心。于念念间。悉以三观观察所起之心。是名唯识观。(三观者。空观。假观。中观也。)二实相观实相即理也。谓思惟心性。无生无灭。不住见闻觉知。于念念间。悉以三观观于本心所具实相之理。是名实相观。				                
						</center></div><hr><center><div class='zw'><a name=84>三藏法数——【二种观】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种观】
    [出禅要呵欲经]    观即定心运想之谓也。修行之人。未得正定。于不净法犹生染心。故作此二观。遗其着心也。一死尸臭烂不净谓修行之人。于闲静处运心观想。死尸臭烂不净之相。心生厌恶。我身不净。亦复如是。云何着是色欲。贪求无厌。况命如电逝。须臾难保。一息不来。与彼何异。由观臭烂不净。而贪着之心自息。是为死尸臭烂不净观。二闻法忆想分别观谓修行之人。虽闻法要。未有空慧。贪爱因缘。炽然未息。故须忆想自身。以骨为柱。以肉为泥。毛发爪齿。皮膜筋血。聚以为身。饥寒失调。百骸俱苦。分别身分。无一坚固。由此忆想分别观。而贪着之心自息。是为闻法忆想分别观。				                
						</center></div><hr><center><div class='zw'><a name=85>三藏法数——【二食】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二食】
    [出法华文句]    一法喜食谓闻法欢喜。即得增长善根。资益慧命。犹世间之食。能养诸根。支持其命。是名法喜食。二禅悦食谓以禅法资其心神。而得禅定之乐。即得增长善根。资益慧命。犹世间之食。能养诸根。支持其命。是名禅悦食。				                
						</center></div><hr><center><div class='zw'><a name=86>三藏法数——【二答】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二答】
    [出华严经疏]    一言答谓华严经第一会至第八会。各有请问。皆以言说而答。是名言答。二示相答谓华严经第九会。入法界品初起六十句。问如来自入师子频申三昧。现相而答。盖佛心自在。不待兴言。佛力殊胜。现相能答。是名示相答。(频申。奋迅貌。)				                
						</center></div><hr><center><div class='zw'><a name=87>三藏法数——【二请】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二请】
    [出华严经疏]    一言请言请者。谓以言就而请问也。即华严第一会三昧品中。普贤菩萨以言重请下之三品是也。(三品者。世界成就品。华藏世界品。毗虑遮那品也。)二念请念请者。谓不兴言说。唯以念想而请问也。即第二会如来名号品中。世尊知诸菩萨心之所念。为现神通等。是名念请。				                
						</center></div><hr><center><div class='zw'><a name=88>三藏法数——【二决定义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二决定义】
    [出楞严经]    决定者。断然不易之谓。如来令阿难甄别真妄。一以审因心果觉之异同。一以审烦恼根本之生起。故有二种决定义也。一审因心果觉佛语阿难。若欲捐舍小乘。入佛知见。应当审观因地发心。与果地觉。为同为异者。盖为阿难不知众生本具之因心。即如来所证之果觉。如来所证之果觉。即众生本具之因心。故令其谛审观察。决定知因心果觉。本来不异也。若能即此不异之心。而为立行进修之本。则无上菩提。决定成就矣。(梵语菩提。华言道。)二审烦恼根本佛令阿难审详烦恼根本。发业润生。谁作谁受者。盖为阿难不知烦恼根本随所作业妄受生死。无解脱时。是故令其审观详察。决定知烦恼体性。及所作之业所受之报。本来虚幻不实也。若能穷此颠倒之源。则正行成立。而无上涅槃。决定可证也。(梵语涅槃。华言灭度。)				                
						</center></div><hr><center><div class='zw'><a name=89>三藏法数——【二义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二义】
    [出圆觉经略疏]    一了义谓诸大乘经宣X胜义。如烦恼即菩提。生死即涅槃之类。皆究竟显了。名为了义。二不了义谓诸经中宣说世俗等事。或说厌离生死。欣求涅槃等种种。文句差别。不为究竟显了。名不了义。				                
						</center></div><hr><center><div class='zw'><a name=90>三藏法数——【二句】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二句】
    [出翻译名义]    句即句逗也。又众语和合成句。谓如来所说之经。必由文以载其义。由义以成其文。文义相成。是为句也。一文句文即字也。依类象形为字。形声相称曰文。谓一切契经。皆以文为身。文成语为句。诠显其义。必藉于文。是为文句。二义句义即义理。谓一切契经。皆诠义理。然义必依文而得显。文因义而能成。裁断其文。必由乎义。是为义句。				                
						</center></div><hr><center><div class='zw'><a name=91>三藏法数——【二种爱语】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种爱语】
    [出大智度论]    一随意爱语谓菩萨为怜悯众生。故随顺其意而为说法。是名随意爱语。二随所爱法为说谓菩萨随顺众生所爱乐法而为宣说。论云。菩萨若已得道。随所应度而为说法。如高心富人。为赞布施。是人爱著名声福德故。心则喜乐。是名随所爱法为说。				                
						</center></div><hr><center><div class='zw'><a name=92>三藏法数——【二种语】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种语】
    [出涅槃经]    一世语谓如来为诸声闻缘觉。说于世间有为之法。名为世语。二出世语谓如来为诸菩萨。说出世间无为之法。名为出世语。				                
						</center></div><hr><center><div class='zw'><a name=93>三藏法数——【论有二种】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【论有二种】
    [出阿毗达磨大毗婆沙论]    论即辩明之义。谓造论者。或发明佛说大小二乘诸经之奥义。或发明自宗之道。辩证他宗之非。故曰论也。一立自宗立自宗者。立自家之本宗也。谓如善说法者。立善说法宗。恶说法者。立恶说法宗。应理论者。立应理论宗。分别论者。立分别论宗也。二遮他宗遮他宗者。遮止他家所立之宗也。谓如善说法者。遮恶说法宗。恶说法者。遮善说法宗。应理论者。遮分别论宗。分别论者。遮应理论宗也。				                
						</center></div><hr><center><div class='zw'><a name=94>三藏法数——【二种通相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种通相】
    [出楞伽经]    一宗通相宗即心。宗亦要也。通即融通无碍。相即自心所得胜进之相。谓依教思修。得意忘言。趣入自觉之地。觉智圆明。融通无碍。是名宗通相。二说通相说即说。通即辩说无碍。相即起用化他之相。谓以方便。随顺众生根器浅深。为其演说。无有障碍。是名说通相。				                
						</center></div><hr><center><div class='zw'><a name=95>三藏法数——【二种说法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种说法】
    [出宝性论]    一细谓如来为诸菩萨。演说甚深微妙之法。以依第一义谛而说。故名为细。(第一义谛者。如来所证出世间之妙理也。)二粗谓如来或时为诸众生。演说诸法名字章句种种差别。以依世谛而说。故名为粗。(世谛者。谓世间一切诸法也。)				                
						</center></div><hr><center><div class='zw'><a name=96>三藏法数——【二种广利】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种广利】
    [出华严经疏]    一利今谓佛在世。当机之众。闻法悟道。获大利益。是名利今。二利后谓佛灭后。一切众生。亦得闻经受法。修行悟道。获大利益。是名利后。				                
						</center></div><hr><center><div class='zw'><a name=97>三藏法数——【二种显示】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种显示】
    [出华严经疏]    显即显露。示即晓示。谓一切众生本性。具有因果理事等法。但相变体殊。情生智隔。不能显发。故谈华严大经。令其知心合体。智显情亡。故有二种显示也。一言显示谓佛以言说显示。令诸众生悉皆知有如来智慧德相。经云。破一微尘。出大经卷等。是名言显示。二使修行显示谓众生既知性具如来之法。令其修行。悟入显现。如法华经云。为令众生。开示悟入佛之知见等。是名使修行显示。				                
						</center></div><hr><center><div class='zw'><a name=98>三藏法数——【二加】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二加】
    [出华严经疏]    加即加被。佛于华严会上。以三业神力。或冥或显。加被法慧等诸菩萨各各说法。故有此二加也。(三业者。身业。口业。意业也。)一显加显加者。谓佛以平等大慈。常鉴众生。若有宿世善根成熟者。即以神力加被菩萨。为其说法。如身业摩顶以增其威。口业劝说以益其辩。显然可见。故曰显加。(身业摩顶者。本以手摩。手属于身故也。)二冥加冥加者。谓佛以意业神力。加被菩萨。增其智慧。于大众中为人演说。令无所畏。隐密难见。故曰冥加。				                
						</center></div><hr><center><div class='zw'><a name=99>三藏法数——【二种无漏因果】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【二种无漏因果】
    [出大涅槃经]    一无漏因谓二乘之人。由修戒定慧之因。能断三界生死之苦果。则戒定慧名无漏因。即道谛也。(二乘者。声闻乘。缘觉乘也。三界者。欲界。色界。无色界也。)二无漏果谓二乘之人。既断三界生死逼迫之苦。证真空涅槃寂灭之乐。是真空涅槃。名无漏果。即灭谛也。(梵语涅槃。华言灭度。)				                
						</center></div><hr><center><div class='zw'>回向:原世间一切众生破无明，入如来境</div></center></body></html> 