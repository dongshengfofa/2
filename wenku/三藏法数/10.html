<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,10' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}ul{list-style:none;width:100%;} ul li{width:25%;float:left;font-family:寰蒋闆呴粦;font-size:15px;} ul li a{text-decoration:none;display:block;}</style></head><body><hr><center><div>来源：佛学在线</div></center><br><ul><li><a href='#0'>三藏法数——【三退屈】</a></li><li><a href='#1'>三藏法数——【三疑】</a></li><li><a href='#2'>三藏法数——【三漏】</a></li><li><a href='#3'>三藏法数——【三苦】</a></li><li><a href='#4'>三藏法数——【欲界三欲】</a></li><li><a href='#5'>三藏法数——【三时无悔】</a></li><li><a href='#6'>三藏法数——【三杂染】</a></li><li><a href='#7'>三藏法数——【三种重障】</a></li><li><a href='#8'>三藏法数——【三障】[出华严孔目]</a></li><li><a href='#9'>三藏法数——【三障】[出涅槃经]</a></li><li><a href='#10'>三藏法数——【三惑】</a></li><li><a href='#11'>三藏法数——【三病难治】</a></li><li><a href='#12'>三藏法数——【三病用三药】</a></li><li><a href='#13'>三藏法数——【三缚】</a></li><li><a href='#14'>三藏法数——【三毒】</a></li><li><a href='#15'>三藏法数——【三颠倒】</a></li><li><a href='#16'>三藏法数——【三随烦恼】</a></li><li><a href='#17'>三藏法数——【三无明】</a></li><li><a href='#18'>三藏法数——【三种恶】</a></li><li><a href='#19'>三藏法数——【三途对三毒】</a></li><li><a href='#20'>三藏法数——【三恶道】</a></li><li><a href='#21'>三藏法数——【饿鬼三障】</a></li><li><a href='#22'>三藏法数——【三种鬼神魔】</a></li><li><a href='#23'>三藏法数——【龙有三患】</a></li><li><a href='#24'>三藏法数——【三因三果】</a></li><li><a href='#25'>三藏法数——【三乐】</a></li><li><a href='#26'>三藏法数——【三善根】</a></li><li><a href='#27'>三藏法数——【三种证相不同】</a></li><li><a href='#28'>三藏法数——【三事无尽】</a></li><li><a href='#29'>三藏法数——【三胜学】</a></li><li><a href='#30'>三藏法数——【三种定业轮】</a></li><li><a href='#31'>三藏法数——【三种胜勇猛】</a></li><li><a href='#32'>三藏法数——【三种精进】</a></li><li><a href='#33'>三藏法数——【三种忍行】</a></li><li><a href='#34'>三藏法数——【灭有三义】</a></li><li><a href='#35'>三藏法数——【三事戒】</a></li><li><a href='#36'>三藏法数——【三聚戒】</a></li><li><a href='#37'>三藏法数——【三种不坚易三坚法】</a></li><li><a href='#38'>三藏法数——【三轮体空】</a></li><li><a href='#39'>三藏法数——【三施】</a></li><li><a href='#40'>三藏法数——【三施】</a></li><li><a href='#41'>三藏法数——【三种净业】</a></li><li><a href='#42'>三藏法数——【三业供养】</a></li><li><a href='#43'>三藏法数——【清净三业】</a></li><li><a href='#44'>三藏法数——【三种清净】</a></li><li><a href='#45'>三藏法数——【三行】</a></li><li><a href='#46'>三藏法数——【三种发菩提心】</a></li><li><a href='#47'>三藏法数——【三种发心】</a></li><li><a href='#48'>三藏法数——【三发心】</a></li><li><a href='#49'>三藏法数——【三发心】[出翻译名义]</a></li><li><a href='#50'>三藏法数——【三种礼佛】</a></li><li><a href='#51'>三藏法数——【三善道】</a></li><li><a href='#52'>三藏法数——【三种示导】</a></li><li><a href='#53'>三藏法数——【三应供养】</a></li><li><a href='#54'>三藏法数——【三供养】</a></li><li><a href='#55'>三藏法数——【三福业】</a></li><li><a href='#56'>三藏法数——【三福田】</a></li><li><a href='#57'>三藏法数——【三业】</a></li><li><a href='#58'>三藏法数——【三报】</a></li><li><a href='#59'>三藏法数——【三恶觉】</a></li><li><a href='#60'>三藏法数——【三思】</a></li><li><a href='#61'>三藏法数——【三想】</a></li><li><a href='#62'>三藏法数——【三善知识】</a></li><li><a href='#63'>三藏法数——【太子三妃】</a></li><li><a href='#64'>三藏法数——【三种人难报】</a></li><li><a href='#65'>三藏法数——【阎浮提人三事胜余三洲】</a></li><li><a href='#66'>三藏法数——【三事人胜诸天】</a></li><li><a href='#67'>三藏法数——【三界】</a></li><li><a href='#68'>三藏法数——【三种天】</a></li><li><a href='#69'>三藏法数——【沙弥三名】</a></li><li><a href='#70'>三藏法数——【三圆满】</a></li><li><a href='#71'>三藏法数——【律师三法】</a></li><li><a href='#72'>三藏法数——【三种僧】</a></li><li><a href='#73'>三藏法数——【比丘三义】</a></li><li><a href='#74'>三藏法数——【三兽渡河】</a></li><li><a href='#75'>三藏法数——【三章】</a></li><li><a href='#76'>三藏法数——【三田喻三种人】</a></li><li><a href='#77'>三藏法数——【三乘观门】</a></li><li><a href='#78'>三藏法数——【三乘】</a></li><li><a href='#79'>三藏法数——【三车】</a></li><li><a href='#80'>三藏法数——【三佛子】</a></li><li><a href='#81'>三藏法数——【三余】</a></li><li><a href='#82'>三藏法数——【初果三结】</a></li><li><a href='#83'>三藏法数——【结集三人】</a></li><li><a href='#84'>三藏法数——【声闻三道】</a></li><li><a href='#85'>三藏法数——【阿难三名】</a></li><li><a href='#86'>三藏法数——【三迦叶】</a></li><li><a href='#87'>三藏法数——【阿罗汉三义】</a></li><li><a href='#88'>三藏法数——【三人观十二因缘】</a></li><li><a href='#89'>三藏法数——【文殊三名】</a></li><li><a href='#90'>三藏法数——【三处入法界】</a></li><li><a href='#91'>三藏法数——【三不退】</a></li><li><a href='#92'>三藏法数——【三种发心】</a></li><li><a href='#93'>三藏法数——【三贤】</a></li><li><a href='#94'>三藏法数——【菩萨生兜率天三事胜】</a></li><li><a href='#95'>三藏法数——【菩萨三修学】</a></li><li><a href='#96'>三藏法数——【龙华三会】</a></li><li><a href='#97'>三藏法数——【三断】[出阿毗达磨品类足论]</a></li><li><a href='#98'>三藏法数——【三断】[出宗镜录]</a></li><li><a href='#99'>三藏法数——【三因】</a></li></ul><br><br><br><br><hr><br><center><div class='zw'><a name=0>三藏法数——【三退屈】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三退屈】
    [出华严经随疏演义钞]    一菩提广大屈梵语菩提。华言道。谓闻无上菩提。广大深远。心便退屈。是名菩提广大屈。二万行难修屈谓闻布施等波罗密多。修之甚难。心便退屈。是名万行难修屈。(梵语波罗密多。华言到彼岸。)三转依难证屈谓闻转烦恼依菩提。转生死依涅槃。极难可证。心使退屈。是名转依难证屈。(梵语涅槃。华言灭度。)				                
						</center></div><hr><center><div class='zw'><a name=1>三藏法数——【三疑】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三疑】
    [出禅波罗蜜门]    禅波罗蜜云。以疑覆故。于诸法中不得定心。定心无故。于佛法中空无所获。疑虽甚多。未必障定。今且明障定之疑。有三种焉。一疑自疑自者。谓疑自身。诸根暗钝。罪垢深重。非是受道之器。作此自疑。禅定不能发生也。二疑师疑师者。谓疑受道之师。威仪相貌。皆不具足。自既无道。何能教我。作此疑慢。禅定不能发生也。三疑法疑法者。谓疑所受之法。非正真之道。故不敬信受行。既不信受。禅定亦不能发生也。				                
						</center></div><hr><center><div class='zw'><a name=2>三藏法数——【三漏】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三漏】
    [出法华文句记]    漏。失也。落也。谓诸众生由起惑造业。漏落三界生死。不能出离也。然有因果之分。惑业为诸漏之因。生死为诸漏之果也。一欲漏谓众生因欲界见思二惑。造作诸业。而于欲界不能出离。故名欲漏。(意根对于法尘而起分别曰见惑。眼等五根对色等五尘而起贪受曰思惑。)二有漏因果不亡曰有。即色界无色界见思烦恼也。谓众生因此烦恼。不能出离色无色界。故名有漏。三无明漏无所明了。故曰无明。即三界痴惑也。谓众生因此无明。漏落三界。故名无明漏。				                
						</center></div><hr><center><div class='zw'><a name=3>三藏法数——【三苦】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三苦】
    [出析玄记]    一苦苦谓有漏五阴之身。性常逼迫。名苦。又与苦受相应。即苦上加苦。故名苦苦。(五阴者。色阴。受阴。想阴。行阴。识阴也。)二坏苦谓乐相坏时。苦相即至。名为坏苦。即乐极悲生是也。三行苦行苦者。即有漏之法。四相迁流。常不安隐故也。(四相者。生相。住相。异相。灭相也。)				                
						</center></div><hr><center><div class='zw'><a name=4>三藏法数——【欲界三欲】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【欲界三欲】
    [出翻译名义]    一饮食欲谓凡夫之人。于种种美味饮食。多生贪受。是名饮食欲。二睡眠欲谓凡夫之人。心多暗塞。不能勤修道业。唯耽睡眠。是名睡眠欲。三淫欲谓一切男女。互相贪染。起诸欲事。是名淫欲。				                
						</center></div><hr><center><div class='zw'><a name=5>三藏法数——【三时无悔】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三时无悔】
    [出四教仪集注]    三时无悔者。谓人造作五逆等罪。若于欲作正作作已。三时之中。心无改悔者。是名上品极恶之业。即感地狱之报也。(五逆者。一杀父。二杀母。三杀阿罗汉。四出佛身血。五破和合僧也。)一加行心时加行犹方便也。谓人欲作恶业之时。必先起心。方便加行。是名加行心时。二根本心时谓人正作恶业时之心也。其心决定。不可拔动。由此生于加行。是名根本心时。三后起心时谓人作恶业已后。复起心缘念往所作事。是名后起心时。				                
						</center></div><hr><center><div class='zw'><a name=6>三藏法数——【三杂染】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三杂染】
    [出显扬圣教论]    一烦恼杂染烦恼杂染者。亦名惑杂染。谓身见边见及贪嗔痴等一切烦恼。皆能染污心识。令不清净故也。二业杂染业杂染者。谓或因烦恼所生。或因烦恼缘助。动身口意。造作恶业。皆能染污真性。令不清净故也。三生杂染生杂染者。亦名苦杂染。谓因烦恼及业故生。因生故苦。即生老病死等苦。皆能染污真性。令不清净故也。				                
						</center></div><hr><center><div class='zw'><a name=7>三藏法数——【三种重障】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种重障】
    [出瑜伽大教王经]    一我慢重障谓我慢贡高。邪见执蔽。不能下心。敬事诸佛菩萨师僧父母。及不能学如来正法。是名我慢重障。二嫉妒重障谓妒贤嫉能。自是他非。见人修善。反生嫉妒。而不能学如来正法。是名嫉妒重障。三贪欲重障谓多贪多欲。懒惰睡眠。掉举破戒。亦不能学如来正法是名贪欲重障。(掉者动也。)				                
						</center></div><hr><center><div class='zw'><a name=8>三藏法数——【三障】[出华严孔目]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三障】
    [出华严孔目]    一皮烦恼障即三界中思惑也。谓贪嗔痴等烦恼。对外六尘而起。如皮在身外。故名皮烦恼障。(三界者。欲界。色界。无色界也。思惑者。于一切法起贪爱心也。六尘者。色尘。声尘。香尘。味尘。触尘。法尘也。)二肉烦恼障即三界中见惑也。谓断常有无等见。皆属内心分别。如肉在皮内。故名肉烦恼障。三心烦恼障即根本无明惑也。谓此无明之惑。由迷真心。逐妄而起。故名心烦恼障。				                
						</center></div><hr><center><div class='zw'><a name=9>三藏法数——【三障】[出涅槃经]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三障】
    [出涅槃经]    障。蔽也。谓诸众生被惑业障蔽。不见正道。善心不能生起。故名障也。一烦恼障昏烦之法。恼乱心神。故名烦恼。谓贪欲嗔恚愚痴等惑。障蔽正道。是名烦恼障。二业障业即业行。谓由贪嗔痴。起身口意。造作五无间重恶之业障蔽正道。是名业障。(五无间业者。一杀父。二杀母。三杀阿罗汉。四出佛身血。五破和合僧也。)三报障报即果报。谓由烦恼惑业。生在地狱畜生饿鬼诸趣。因此障蔽正道。是名报障。				                
						</center></div><hr><center><div class='zw'><a name=10>三藏法数——【三惑】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三惑】
    [出天台四教仪集注]    惑者昏迷不了之义也。一见思惑见即分别也。谓意根对法尘起诸邪见。故名见惑。思即思惟。又贪染也。谓眼耳鼻舌身五根。贪爱色声香味触五尘而起想着。故名思惑。此见思惑。亦名通惑者。通声闻缘觉菩蒴三乘共断故也。二尘沙惑尘沙惑者。谓众生见思数多。如尘若沙。乃他人分上之惑。菩萨之行专为化他。若令众生能断见思之惑。于菩萨即是断尘沙惑。而亦名别惑者。别在菩萨所断故也。三无明惑无明惑者。谓于一切法无所明了。故曰无明。此惑乃业识之种子。烦恼之根本。声闻缘觉不知其名。别在大乘菩萨。定慧双修。万行具足。方断此惑。故亦名别惑也。				                
						</center></div><hr><center><div class='zw'><a name=11>三藏法数——【三病难治】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三病难治】
    [出涅槃经]    一谤大乘大乘即佛菩萨所乘之法也。谓人宿无善种。不能信受如来之法。而于大乘经典妄生谤毁。既无修种之因。当受地狱之报。如世重病。宝难治也。二五逆罪逆者违悖天理也。谓人于父母。当竭力孝养以报其恩。而反害之。僧之和合。得成道业。利益于人。反离间而破散之。诸佛如来。出现世间。度脱一切众生。所当恭敬供养。反伤支体以出其血。罗汉出离三界。为世福田。利益有情。所当礼敬。反加杀害。僧之羯磨。为人受戒。不一心奉事禀受戒法。反以恶言破毁其行。如是等人。永堕地狱。无有出期。如世极重之病。尤难治也。(罗汉。梵语具云阿罗汉。华言无学。三界者。欲界。色界。无色界也。梵语羯磨。华言作法。)三一阐提梵语一阐提。华言信不具。谓此人拨无因果。颠倒邪见。不信现在未来业报。不亲善友知识。不听诸佛所说教诫。当堕地狱。无有出期。如世重病。终难总治也。				                
						</center></div><hr><center><div class='zw'><a name=12>三藏法数——【三病用三药】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三病用三药】
    [出涅槃经]    一贪病谓贪爱之心。对一切顺情之境。着欲无厌。是为贪病。其病当以不净之观为药而对治之。令其观于自他之身一一不净。何所可贪。此观若成。此病即去。而心寂静矣。二嗔病谓嗔恚之心。对一切违情之境。热恼于怀。是为嗔病。其病当以慈心之观为药而对治之。令其观于一切众生。皆吾眷属。应与其乐。何所可嗔。此观若成。此病即去。而心清凉矣。三痴病谓迷惑之心。于一切事理无所明了。颠倒妄想。是为痴病。其病当以因缘之观为药而对治之。令其知生死轮转。因果相续。循环无际。何得而离。此观若成。此病即去。而心明了矣。(因缘观即观十二因缘也。十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。)				                
						</center></div><hr><center><div class='zw'><a name=13>三藏法数——【三缚】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三缚】
    [出华严孔目]    一贪缚引取之心名为贪。谓众生于五尘可意之境。贪染生着。起诸惑业。因被缠系。不得解脱。故名贪缚。(五尘者。色尘。声尘。香法。味尘。触尘也。)二嗔缚忿怒之心名为嗔。谓众生于五尘违意之境。忿怒生嗔。起诸惑业。因被缠缚。不得解脱。故名嗔缚。三痴缚迷惑之心名为痴。谓众生于一切事理之法。无所明了。妄生邪见。起诸邪行。缠绵不息。故名痴缚。				                
						</center></div><hr><center><div class='zw'><a name=14>三藏法数——【三毒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三毒】
    [出法界次第]    毒者毒害也。谓贪嗔痴皆能破坏出世善心。故名毒也。一贪毒引取之心。名之为贪。若以迷心对一切顺情之境。引取无厌。是名贪毒。二嗔毒忿怒之心。名之为嗔。若以迷心对一切违情之境。便起忿怒。是名嗔毒。三痴毒迷惑之心。名之为痴。若于一切事理之法。无所明了。颠倒妄取。起诸邪行。是名痴毒。				                
						</center></div><hr><center><div class='zw'><a name=15>三藏法数——【三颠倒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三颠倒】
    [出宗镜录]    一心颠倒心即根尘相对所起一念之心。谓心为群妄之原。起惑之始。因迷自性清净之心。种种分别。起诸颠倒。是名心颠倒。(根者。眼耳鼻舌身意六根也。尘者。色声香味触法六尘也。)二见颠倒谓眼是诸见之本。由不了外尘之境皆悉虚幻。是以妄生执取。起诸颠倒。是名见颠倒。三想颠倒谓想取六尘之想也。由不了六尘过患。伤失善根。是以妄生缘想。起诸颠倒。是名想颠倒。(六尘者。色尘。声尘。香尘。味尘。触尘。法尘也。)				                
						</center></div><hr><center><div class='zw'><a name=16>三藏法数——【三随烦恼】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三随烦恼】
    [出华严经随疏演义钞]    谓昏烦恼乱之法。长时随逐不舍。故名随烦恼。一小随烦恼谓忿恨覆恼嫉悭诳谄憍害十种各别而起行位局故。是名小随烦恼。二中随烦恼谓无惭无愧二种俱生。非各别起行。通前之忿恨覆恼等。唯遍在不善法中。是名中随烦恼。三大随烦恼谓掉举。昏沉。不信。懈怠。放逸。散乱。不正。失念。八种。得俱生故。不可名小。染皆遍故。不得名中。二义既殊。故名大随烦恼。				                
						</center></div><hr><center><div class='zw'><a name=17>三藏法数——【三无明】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三无明】
    [出佛说决定义经]    一痴无明谓人遇痴暗钝。无所明了。而于正法不能生信。唯逐邪教。妄执倒见。是名痴无明。二迷无明谓人昏迷不了。惑于五尘等境。不能观察其患。及起贪染之心。是名迷无明。(五尘者。色尘。声尘。香尘。味尘。触尘也。)三颠无明谓人无所明了。而于正法起邪倒见。如常计无常。乐计非乐等。是名颠无明。				                
						</center></div><hr><center><div class='zw'><a name=18>三藏法数——【三种恶】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种恶】
    [出成实论]    一恶恶即背理之谓。若杀盗等。皆违理造作。是名为恶。二大恶谓自杀亦教人杀。自悭亦教人悭等。是名大恶。三恶中恶谓自恡法。则令多人堕于恶道。亦是断灭佛法。是名恶中恶。				                
						</center></div><hr><center><div class='zw'><a name=19>三藏法数——【三途对三毒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三途对三毒】
    [出慈悲水忏]    一火途对嗔忿火途即地狱道也。谓其处受苦众生。常为镬汤炉炭等热苦所逼。故四解脱经称为火途。盖由众生无慈悲心。常怀嗔忿。致感斯报。故云火途对嗔忿。二刀途对悭贪刀途即饿鬼道也。谓其处受苦众生。常受刀杖驱逼等苦。故四解脱经称为刀途。盖由众生无惠施心。常怀悭贪。致感斯报。故云刀途对悭贪。三血途对愚痴血途即畜生道也。谓其处受苦众生。强者伏弱。互相吞啖。饮血食肉。故四解脱经称为血途。盖因众生无智慧心。愚痴不了。致感斯报。故云血途对愚痴。				                
						</center></div><hr><center><div class='zw'><a name=20>三藏法数——【三恶道】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三恶道】
    [出天台四教仪集注]    道即能通之义。谓一切众生造作恶业而生其处。故名恶道也。一地狱道谓此处在地之下。铁围山间。有八寒八热等狱。即造作极重恶业众生。堕于此道。故名地狱道。(八寒者。頞浮陀狱。泥赖浮陀狱。阿吒吒狱。阿波波狱。呕喉狱。郁波罗狱。波头摩狱。芬陀利狱也。八热者。想狱。黑绳狱。堆压狱。叫唤狱。大叫唤狱。烧炙狱。大烧炙狱。无间狱也。)二饿鬼道饿鬼道有三种。一谓罪业极重者。积劫不闻浆水之名。其次者。但伺求人间荡涤脓血粪秽。又其次者。时或一饱。即造作恶业众生。由悭贪故。生于此道。故名饿鬼道。三畜生道谓披毛戴角。鳞甲羽毛。四足多足。有足无足。水陆空行等。即造作恶业众生。由愚痴故。生于此道。故名畜生道。				                
						</center></div><hr><center><div class='zw'><a name=21>三藏法数——【饿鬼三障】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【饿鬼三障】
    [出瑜伽师地论]    一外障谓此饿鬼。常受饥渴。皮肉血脉。皆悉枯槁。头发髼乱。其面黯黑。唇口干焦。常以其舌自舐口面。慞惶驰走。处处求食。所到泉池。便见其水变成脓血。自不欲饮。如是等鬼。由外障碍饮食。是名外障。二内障谓此饿鬼咽或如针。口或如炬。其腹宽大。由此因缘。纵得饮食。不能啖饮。如是等鬼。由内障碍饮食。是名内障。三无障谓有饿鬼。名猛焰鬘。虽于饮食无有障碍。然随所饮啖之物。皆被烧然。变成火炭。由此因缘。饥渴大苦。是名无障。				                
						</center></div><hr><center><div class='zw'><a name=22>三藏法数——【三种鬼神魔】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种鬼神魔】
    [出释禅波罗蜜次第法门]    魔能现诸形相。恼乱行人。障蔽禅定。若不预善分别以祛除之。则使魔得其便。身心恐怖。有妨精进。而道业难成矣。一精媚鬼谓精神变化。厌媚于人也。以十二时中。子鼠丑牛等兽。为种种相。或作少男少女老宿之形及可畏等相。恼乱行人。各当其时而来。善须别识。若多卯时来者。必是狐兔之类。说其名字。精媚即散。余时之来者。类此可知。呼其名字。即皆消灭也。二X惕鬼(X音堆。惕音剔。)X惕即恶夜叉。摩诃止观云。拘那含佛末法之时。有一比丘。好恼乱众僧。为众摈出。遂发恶誓。常恼坐禅之人。此鬼亦作种种形貌。或如虫类缘人头面钻刺之状。或抱持于人。或复言说。音声喧闹。及作诸兽之形。来恼行人。应即觉知，一心闭目。阴而骂之。作是言。我今识汝。汝是阎浮提中。食火嗅香等辈。喜破戒种。我今持戒。终不畏汝。兼诵戒律以除却之。彼鬼即便退去。无能恼乱也。(梵语夜叉。华言勇健。梵语摩诃。华言大。拘那含。梵语具云拘那含牟尼。华言金寂。梵语比丘。华言气士。梵语阎浮提。华言胜金洲。)三魔罗鬼梵语魔罗。华言能夺命。以能夺行人智慧之命故也。此鬼多作三种形相。恼乱行人。一违情之事。即丑色恶声等可畏五尘及虎狼师子罗刹等类。二顺情之事。即美色娇声可爱五尘及父母等形相之类。三非违非顺之事。即寻常所见五尘等类。以上三事。或令怖畏。或令爱着。皆能动乱行人之心。而使禅定不得发也。(五尘者。色尘。声尘。香尘。味尘。触尘也。)				                
						</center></div><hr><center><div class='zw'><a name=23>三藏法数——【龙有三患】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【龙有三患】
    [出诸经要集]    龙。鳞虫之长。能幽能明。能大能小。然有此三患也。一熟风热沙患谓一切能。若遇热沙着身之时。烧皮烧肉及以骨体。即受痛苦。故名为患。二恶风暴起患谓一切龙。若遇恶风卒暴起时。其饰身宝衣。自然而失。龙身乃现。即受苦恼。故名为患。三畏金翅鸟患谓一切龙。正娱乐时。被金翅鸟入于龙宫。搏取始生龙子食之。即生怖畏。故名为患。				                
						</center></div><hr><center><div class='zw'><a name=24>三藏法数——【三因三果】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三因三果】
    [出瑜伽师地论]    一异熟因异熟果异世成熟。名为异熟。谓今世所作善恶之因。即感未来世善恶之果。是名异熟因异熟果。二福因福果谓布施持戒忍辱为因。即感现在及未来世所作种种事业。皆得自在之果。是名因福果。三智因智果谓修习一切智慧为因。能证三及以佛果。是名智因智果。(三乘者。声闻乘。缘觉乘。菩萨乘也。)				                
						</center></div><hr><center><div class='zw'><a name=25>三藏法数——【三乐】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三乐】
    [出大宝积经]    一天乐天然自然。乐胜身胜。故名为天。修十善者。生于天上。而受种种殊胜妙乐。故名天乐。(十善者。不杀生。不偷盗。不邪淫。不妄语。不两舌。不恶口。不绮语。不贪欲。不嗔恚。不邪见也。)二禅乐谓修行之人。入诸禅定。一心清净。万虑俱寂。自然得其禅悦之趣。故名禅乐。三涅槃乐梵语涅槃。华言灭度。谓修行之人。既离生死之苦。得证涅槃之乐。经云。生灭灭已。寂灭为乐。故名涅槃乐。				                
						</center></div><hr><center><div class='zw'><a name=26>三藏法数——【三善根】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三善根】
    [出阿毗达磨集异门足论]    一无贪善根谓于五欲之境。不贪不着。不爱不乐。此无贪法。是善种性。能为无量善法根本。故名无贪善根。(五欲者。色欲。声欲。香欲。味欲。触欲也。)二无嗔善根谓于一切众生。不生愤恚。不欲损恼。此无嗔法。是善种性。能为无量善法根本。故名无嗔善根。三无痴善根谓于一切诸法。皆悉明了通达。知是善法。知是不善法。知有罪法。知无罪法。知应修法。知不应修法。此无痴法。是善种性。能为无量善法根本。故名无痴善根。				                
						</center></div><hr><center><div class='zw'><a name=27>三藏法数——【三种证相不同】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种证相不同】
    [出法华忏仪]    谓修习法华三昧。于三七日中。一心精进。有三种证相之不同者。盖由所修之人。根性之有异也。(梵语三昧。华言正定。)一下根证相谓行人于三七日中。获得戒根清净。就中所证之相。赤有三品不同。若于三攻日中。或得灵异好梦。或觉诸根明净。四大轻利。道心勇发。是下品戒根渐净之相。若于三七日内。行道坐禅之中。忽见光华净色。闻妙香气及微妙音声称赞。身心庆悦。得法喜乐。即是中品戒根净相。若于三七日中。身心寂净。或自见其身。着净法服。威仪齐整。身相端严。信心开发。是法喜东。无所怖畏。即是上品戒根净相。如是三品。总为下根行者所证之相。二中根证相谓行人于禅定中。所得定根清净。就中所证之相。亦有三品不同。若于坐禅之时。忽觉身心澄静。发诸禅定。觉观分明。喜乐一心。即是下品定根净相。若于坐禅之时。身心安定。觉出入息长短细微。遍身毛孔出入无阂。或见自身诸不净相。因发禅定。身心快乐。寂然见自身诸不净相。因发禅定。身心快乐。寂然正受。即是中品定根净相。若于坐禅之时。身心安静。缘自五阴之身。即觉无常苦空。梦幻不实。乃至一切诸法。不生不灭。犹如虚空。寂静无为。厌离世间。悯念一切。即是上品定根净相。此之三品。总为中根行者所证之相。(五阴者。色阴。受阴。想阴。行阴。识阴也。)三上根证相谓行人于禅定中。所得慧根清净。就中所证之相。亦有三品不同。若于行坐念诵之中。忽觉身心如云如影。梦幻不实。因此觉心。则发智慧。了达诸法。无有障碍。于诸经论随义解释。难问无滞。即是下品慧根证相。若于行坐诵念之中。身心寂然。犹如虚空。于正慧中。面见普贤菩萨与无量菩萨而自围绕。悉现其前。于是得大智慧。于诸佛所说之法。通达妙义。说无穷尽。即是中品慧根证相。若于行坐念诵之中。身心豁然清净。入深禅定。觉慧分明。得无碍总持。获六根清净。开佛知见。入菩萨位。即是上品慧根证相。此之三品。总为上根行者所证之相。(六根者。眼根。耳根。鼻根。舌根。身根。意根也。)				                
						</center></div><hr><center><div class='zw'><a name=28>三藏法数——【三事无尽】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三事无尽】
    [出众德三昧经]    一布施无尽谓菩萨好喜布施。不吝财物。乃至躯命悉能施与。心不疲厌。是名布施无尽。二持戒无尽谓菩萨护持禁戒。未曾违舍。见犯戒者。怜愍悲哀。见奉戒者。尊重爱敬。复以戒法传化他人。心不疲厌。是名持戒无尽。三博闻无尽谓菩萨闻如是法。即当奉行。思欲化他。必须博学一切经典与夫世间艺术。无不谙练。求闻禀听。心不疲厌。是名博闻无尽。				                
						</center></div><hr><center><div class='zw'><a name=29>三藏法数——【三胜学】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三胜学】
    [出瑜伽师地论]    一增上戒学谓具足受持大小乘戒。制伏过非。成就威仪。于诸戒法而能增胜。是名增上戒学。二增上心学谓能舍欲界诸不善法。得入初禅乃至入第四禅。于诸定心而能增胜。是名增上心学。(初禅四禅。即色界天也。)三增上慧学谓于四圣谛等法。如实能知。是名增上慧学。(四圣谛者。苦圣谛。集圣谛。灭圣谛。道圣谛也。)				                
						</center></div><hr><center><div class='zw'><a name=30>三藏法数——【三种定业轮】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种定业轮】
    [出地藏十轮经]    定即禅定。业即行业。轮有运转摧碾之义。谓如来以禅定诵习之法轮。摧碾一切烦恼惑业而成无上菩提。亦令众生如说修行而证道果。故说此三种定业轮也。(梵语菩提。华言道。)一建立修定业轮谓令众生修行正观。观察无明烦恼起灭之相。及观察世间如幻如化。以安那般那数息之法。修习静虑。则能摧破一切惑业。心住正定。是为建立修定业轮。(梵语安那般那。华言出息入息。即数息观也。)二建立习诵业轮谓令众生习诵大乘经教。初中后夜。精勤无怠。心不散乱。则能摧破一切惑业。是为建立习诵业轮。三建立营福业轮谓令众生修行布施持戒。造像建塔。供佛法僧。又营种种福报之事。则能摧破一切惑业。是为建立营福业轮。				                
						</center></div><hr><center><div class='zw'><a name=31>三藏法数——【三种胜勇猛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种胜勇猛】
    [出大乘庄严经论]    一愿胜勇猛愿即誓愿。谓初修行之时。须发四弘誓愿。发大勇猛。成佛菩提。广化有情。知胜功德。是名愿胜勇猛。(四弘誓者。众生无边誓愿度。烦恼无数誓愿断。法门无量誓愿学。佛道无上誓愿成也。梵语菩提。华言道。)二行胜勇猛行即所修之行。谓至心学道。能行妙行。发大勇猛。决趣菩提。是名行胜勇猛。三果胜勇猛果即修因所感之果。谓一心精进。修诸妙行。发大勇猛。决求成佛。于彼之时。与一切佛平等无二。是名果胜勇猛。				                
						</center></div><hr><center><div class='zw'><a name=32>三藏法数——【三种精进】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种精进】
    [出菩萨善戒经]    一庄严精进庄即端庄。严即严饰。谓菩萨发心时。精勤修习一切梵行。庄严道果。复为化诸众生。于三界中示现受生。乃至为慈悲故。入地狱中。代其受苦。心不休息。是名庄严精进。(三界者。欲界。色界。无色界也。)二摄善法精进谓菩萨既修六度梵行。不为烦恼恶业邪见之所倾动。摄持世间出世间一切善法。心不放逸。是名摄善法精进。(六度者。一布施。二持戒。三忍辱。四精进。五禅定。六智慧也。)三利益众生精进谓菩萨于一切时。修习圣道。利益一切众生。以种种法而化导之。咸使断灭恶因。成就善果。虽历尘劫。心不疲倦。是名利益众生精进。				                
						</center></div><hr><center><div class='zw'><a name=33>三藏法数——【三种忍行】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种忍行】
    [出诸经要集]    一身忍行谓菩萨修行时。舍身命财无有恡惜。虽被割截身体而能忍受。是名身忍行。二口忍行谓菩萨修行时。虽被人轻嫌打骂。闻已能忍。不起鬭诤。是名口忍行。三意忍行谓菩萨修行时。虽被人毁訾骂辱。嗔恚呵责。闻已能忍。不起忿恨之心。是名意忍行。				                
						</center></div><hr><center><div class='zw'><a name=34>三藏法数——【灭有三义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【灭有三义】
    [出华严经随疏演义钞]    华严疏云。梵语毗尼。或翻为灭。灭有三义。一灭业非谓戒能灭杀盗等罪业之过非。故名灭业非。二灭烦恼谓戒能灭贪嗔痴等烦恼。故名灭烦恼。三得灭果谓因戒故。既灭业与烦恼。即得无为寂灭之果。故名得灭果。				                
						</center></div><hr><center><div class='zw'><a name=35>三藏法数——【三事戒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三事戒】
    [出大宝积经]    一身净戒谓身受诸戒。无有阙漏。无有毁犯。是名身净戒。二言净戒谓一切所说语言。无有谀谄虚诳不实。是名言净戒。三意净戒谓蠲除恶觉。离诸贪欲。是名意净戒。				                
						</center></div><hr><center><div class='zw'><a name=36>三藏法数——【三聚戒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三聚戒】
    [出菩萨戒义疏并法苑珠林]    聚。集也。戒。禁戒也。此三种戒。能摄一切大乘诸戒。故名三聚戒。法苑珠林云。大圣度人。功唯在戒。庄严论云。初律仪戒。以禁防为体。后摄善摄生二戒。以勤勇为体。一摄律仪戒摄律仪戒者。谓一切律仪。无不聚摄也。律即法律。是禁止之义。仪即仪式。是轨范之义。法苑珠林云。摄律仪者。要唯有四。一者不得为利养故。自赞毁他。二者不得故悭不施前人。(即外人也。)三者不得嗔心。打骂众生。四者不得谤大乘经典。持此四法。无恶不离。故名摄律仪戒。二摄善法戒摄善法戒者。所行之行。能摄一切善法也。谓身口意所作善法。及闻思修三慧布施等六度之法。无不聚摄。故名摄善法戒。(三慧者。一闻慧。谓闻法而生智慧也。二思慧。谓思惟而生智慧也。三修慧。谓修习而生智慧也。六度者。一布施。二持戒。三忍辱。四精进。五禅定。六智慧也。)三摄众生摄众生戒者。谓能摄受一切众生也。能摄之行。即是慈悲喜舍。慈名爱念。能与众生乐故。悲名怜愍。能拔众生苦故。喜名喜度。庆一切众生离苦得乐故。舍名无僧无爱。常念众生同得无憎无爱故。以此等法摄诸众生也。				                
						</center></div><hr><center><div class='zw'><a name=37>三藏法数——【三种不坚易三坚法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种不坚易三坚法】
    [出本事经]    一不坚财贸易坚财谓一切世间财物。体非坚固。聚散无常。不可久保。若能持用布施清净梵行之人。远求无上安乐涅槃。或求当来天人乐果。即为坚固之财。永久不坏矣。是为不坚之财贸易坚财也。(梵语涅槃。华言灭度。)二不坚身贸易坚身谓父母所生之身。乃四大假合而成。危脆不实。体非坚固。生灭无常。不可久存。若能持守五戒。清净无染。修习菩提无上之道。以证金刚不坏之身。是为以不坚身贸易坚身也。(四大者。地大。水大。火大。风大也。五戒者。不杀。不盗。不邪淫。不妄语。不饮酒也。)三不坚命贸易坚命谓人所受之命。虽寿夭不齐。皆同梦幻。体非坚固。倏忽无常。不可久保。若能了知四谛。修习正法。超越生死。以续常住不朽慧命。是为以不坚命贸易坚命也。(四谛者。苦谛。集谛。灭谛。道谛也。)				                
						</center></div><hr><center><div class='zw'><a name=38>三藏法数——【三轮体空】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三轮体空】
    [出能断金刚经论]    谓布施时。体达施者受者及所施物。皆悉本空。则能摧碾执着之相。是名三轮体空。一施空谓能施之人。体达我身本空。岂有我为能施。既知无我。则无希望福报之心。是名施空。二受空谓既体达本无我为能施之人。亦无他人为受施之者。是名受空。三施物空物即资财珍宝等物。谓能体达一切皆空。岂有此物而为所施。是名施物空。				                
						</center></div><hr><center><div class='zw'><a name=39>三藏法数——【三施】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三施】
    [出华严经疏钞]    一饮食施饮食施者。谓见饥饿之人。即以饮食济其困馁。是名下品施。二珍宝施者。谓见贫穷之人。即以财物珍宝周其窘乏。是名中品施。三身命施身命施者。谓但割身肉。济于饥饿众生。名身施。若全身施与。命亦随尽。名命施。此施极难极重。是名上品施。				                
						</center></div><hr><center><div class='zw'><a name=40>三藏法数——【三施】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三施】
    [出大智度论]    一财施谓自能持戒。不侵他人财物。又能以己之财。施与他人。是名财施。二法施谓既能财施。又能为人说法。令其开悟。是名法施。三无畏施谓一切众生皆畏于死。持戒之人。无杀害心。令其无畏。是名无畏施。				                
						</center></div><hr><center><div class='zw'><a name=41>三藏法数——【三种净业】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种净业】
    [出观无量寿佛经]    经云。韦提希白佛言。世尊。我今乐生极乐世界阿弥陀佛所。唯愿世尊。教我思惟。教我正受。于是世尊以三种净业答思惟。十六妙观酬正受。故知三种净业。乃往生净土之因也。(梵语提希。华言思惟。梵语阿弥陀。华言无量寿。十六妙观者。日观。水观。地观。宝树观。八功德水观。总观。华座观。像观。佛真身观。观世音观。大势至观。普想观。杂想观。上辈生观。中辈生观。下辈生观也。)一教养父母等业谓若能教养父母。奉事师长。则必慈心不杀。修行十善。是为净业。(十善者。不杀生。不偷盗。不邪淫。不妄语。不两舌。不恶口。不绮语。不贪欲。不嗔恚。不邪见也。)二受持三归等业谓归依佛法僧宝。具足众戒。不犯威仪。是为净业。三发菩提心等业梵语菩提。华言道。谓发无上道心。深信因果。诵大乘经。劝进行者。是为净业。				                
						</center></div><hr><center><div class='zw'><a name=42>三藏法数——【三业供养】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三业供养】
    [出法华文句]    一身业供养谓身至诚敬礼诸佛菩萨。是名身业供养。二口业供养谓口发言称美诸佛菩萨功德。是名口业供养。三意业供养谓端心正意。想念诸佛菩萨相好。是名意业供养。				                
						</center></div><hr><center><div class='zw'><a name=43>三藏法数——【清净三业】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【清净三业】
    [出缨珞经]    经云。须菩提。问佛色身。佛即以三业答之。(梵语须菩提。华言空生。又云善现。)一身行清净谓身之所行。能防塞一切诸不善法。是名身业清净。二口言真诚谓凡所言说。真实诚信。永离邪妄之语。是名口业清净。三意专向道谓收摄身心。常居寂定。无他异念。是名意业清净。				                
						</center></div><hr><center><div class='zw'><a name=44>三藏法数——【三种清净】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种清净】
    [出大智度论]    一心清净谓修学般若菩萨。不生染心。不生嗔心。不生桥慢心。不生悭贪心。不生邪见心。是名心清净。(梵语般若。华言智慧。)二身清净谓修学般若菩萨。心既清净。再后受身。常得化生。是名身清净。三相清净谓修学般若菩萨。身心既皆清净。则能具足相好。庄严其身。故名相清净。				                
						</center></div><hr><center><div class='zw'><a name=45>三藏法数——【三行】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三行】
    [亦名三种业出大智度论并正法念处经]    一福行谓因修十善等福。报生欲界天上人间及阿修罗。享福受乐。故名福行。(十善者。不杀生。不偷盗。不邪淫。不妄语。不两舌。不恶口。不绮语。不念欲。不嗔恚。不邪见也。梵语阿修罗。华言无酒。)二罪行谓因作五逆十恶等罪。报生畜生饿鬼地狱。责罪受苦。故名罪行。(五逆者。一杀父母。二破和合僧。三出佛身血。四杀阿罗汉。五破羯磨僧也。十恶者。杀生。偷盗。邪淫。妄语。两舌。恶口。绮语。贪欲。嗔恚。邪见也。)三无动行(亦名不动行。)谓修世间禅定。报生色界无色界天。心定不动。故名无动行。				                
						</center></div><hr><center><div class='zw'><a name=46>三藏法数——【三种发菩提心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种发菩提心】
    [出起信论]    一直心直心者。谓心常质直。离诸谄曲。能行正法。即是菩提之心也。二深心深心者。谓于正法心生深信。面而复乐修一切善行。即是菩提之心也。三大悲心大悲心者。悲即悲愍。谓悲愍一切受苦众生。常思救护。令其安乐。即是菩提之心也。				                
						</center></div><hr><center><div class='zw'><a name=47>三藏法数——【三种发心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种发心】
    [出观经妙宗钞]    观无量寿佛经云。若有众生。愿生彼国者。发三种心。当得往生。(彼国者。西方安养净土也。)一至诚心至专也。诚。实也。谓此土众生。欲生彼国。当发专至诚实之心。正念真如。求愿往生。故名至诚心。二深心谓求无上佛果。必须心契深理。欲契深理。必须厚种善根。涅槃经云。深根难拔。故名深心。三发愿心谓以真如实心。趣果善心。二心功德善巧回向。发愿求生净土。速证法忍。广拔一切众生苦恼。故名发愿心。(法忍者。谓于无生之法。忍可忍证也。)				                
						</center></div><hr><center><div class='zw'><a name=48>三藏法数——【三发心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三发心】
    [出释氏要览]    一厌离有为发心谓人厌恶世间皆是有为之法。能招三界生死之苦。欲求出离此苦。即发心修行。是名厌离有为发心。(三界者。欲界。色界。无色界也。)二所求菩提发心梵语菩提。华言道。谓人宿有善本。具正知见。欲求出世妙道。即发心修行。是名所求菩提发心。三饶益有情发心有情即众生也。谓人起慈悲也。愍念世间一切众生受生死苦。即发心修行。愿拔其苦而与其乐。是名饶益有情发心。				                
						</center></div><hr><center><div class='zw'><a name=49>三藏法数——【三发心】[出翻译名义]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三发心】
    [出翻译名义]    一发大智心谓欲以智慧。广求一切佛法。普令众生皆得法喜之乐。是名发大智心。二发大悲心谓慈愍一切众生。轮回生死。受种种苦。誓愿救拔。是名发大悲心。三发大愿心谓依四弘誓愿。发无上菩提之心。上求佛道。下化众生。是名发大愿心。(四弘誓愿者。众生无边誓愿度。烦恼无数誓愿断。法门无量誓愿学。佛道无上誓愿成也。)				                
						</center></div><hr><center><div class='zw'><a name=50>三藏法数——【三种礼佛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种礼佛】
    [出华严孔目]    一成过礼谓礼佛时。身仪不正。而与轻慢相应。如碓上下。佛制有过。是名成过礼。二相似礼谓礼佛时。身仪虽似端正。而与杂觉相应。是名相似礼。(杂觉者。谓觉知之念纷杂也。)三顺实礼。谓礼佛时。身仪端正。而与正智相应。随顺实理。是名顺实礼。				                
						</center></div><hr><center><div class='zw'><a name=51>三藏法数——【三善道】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三善道】
    [出四教仪集注]    三善道者。谓天人阿修罗同修十善。虽有上中下品不同。皆名善道。(十善者。不杀生。不偷盗。不邪淫。不妄语。不两舌。不恶口。不绮语。不贪欲。不嗔恚。不邪见也。)一天道天即欲界色界无色界诸天也。谓因修上品十善。复修世间禅定。得生其中。是名天道。二人道人即四天下之人也。谓因行五常五戒。复行中品十善。得生其中。是名人道。(四天下即四洲。东弗于逮。西瞿耶尼。南阎浮提。北郁单越也。五常者。仁义礼智信也。五戒者。不杀。不盗。不邪淫。不妄语。不饮酒也。)三修罗道梵语阿修罗。华言无酒。谓虽行五常。欲胜他故。行下品十善。得生其中。是名修罗道。亦名仙道者。以修罗一道。摄属不定故也。(无酒者。修罗于四天下采花酝于大海。鱼龙业力。其味不变。遂嗔妒誓断酒。故名无酒。)				                
						</center></div><hr><center><div class='zw'><a name=52>三藏法数——【三种示导】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种示导】
    [出般若经]    示。开示。导。引导。谓菩萨见诸有情。在地狱中受极苦报。即起拯济之心。故有三种示导也。一神变示导谓菩萨悯彼地狱之苦。故现神通之力。灭除汤火刀剑种种苦具。令诸众生藉此神变。从地狱出。生天人中。受诸快乐。是为神变示导。二记说示导谓菩萨悯彼地狱之苦。而于众生念念记忆不忘。而为说法。令诸众生藉此法力。从地狱出。生天人中。受诸快乐。是为记说示导。三教诫示导谓菩萨悯彼地狱之苦。即发慈悲喜舍之心。说法教诫。令诸众生藉此教诫。从地狱出。生天人中。受诸快乐。是为教诫示导。				                
						</center></div><hr><center><div class='zw'><a name=53>三藏法数——【三应供养】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三应供养】
    [出增一阿含经]    一如来所应供养谓如来出现世间。咸欲利乐一切众生。于天人中最尊最上。不降伏者而降伏之。无救护者而救护之。未度脱者而度脱之。以是因缘。一切天人所应供养。二阿罗汉所应供养梵语阿罗汉。华言无学。谓阿罗汉。生死已尽。梵行巳立。而能利益有情。为世福田。以是因缘。一切天人所应供养。三转轮圣王所应供养谓转轮圣王。恒以正法治化天下。使其人民不杀不盗。无诸过恶。咸被恩泽。各得其所。以是因缘。一切人民所应供养。				                
						</center></div><hr><center><div class='zw'><a name=54>三藏法数——【三供养】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三供养】
    [出普贤行愿疏]    一财供养谓以世间财宝。及以种种上妙诸供养具。供养诸佛菩萨。是名财供养。(菩萨。梵语具云菩提萨埵。华言觉有情。)二法供养谓依佛所说教法。修于众行。乃至不舍菩萨业。不离菩提心。即是以法供养诸佛菩萨。是名法供养。(梵语菩提。华言道。)三观行供养谓依中道妙观。观于一念之心。具足三谛之法。无有缺减。众生诸佛。平等不二。烦恼生死。即是菩提涅槃。念念观之。即是供养诸佛菩萨。是名观行供养。(三谛者。真谛。俗谛。中谛也。梵语涅槃。华言灭度。)				                
						</center></div><hr><center><div class='zw'><a name=55>三藏法数——【三福业】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三福业】
    [出增一阿含经]    一施福业谓修行之人。若遇贫穷之人来乞之时。须食与食。须衣与衣。乃至卧具医药。随其所欲。皆悉施与。因施获福。是名施福业也。二平等福业谓修行之人。能持戒律。不兴恶想。梵行端严。语言和雅。以平等慈悲爱护之心。普覆一切有情。令得安隐。以平等心而能致福。是为平等福业也。三思惟福业谓修行之人。以智慧观察。了知出要之法。远离世间尘缘杂想。以此思惟。为出世善福之业。是为思惟福业也。				                
						</center></div><hr><center><div class='zw'><a name=56>三藏法数——【三福田】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三福田】
    [出优婆塞戒经]    一报恩福田谓父母有养育之恩。师长有教诲之恩。若能供养恭敬。非惟报答其恩。抑且自然获福。是名报恩福田。二功德福田谓若能恭敬供养佛法僧三宝。非但成就无量功德。亦能获其福报。是名功德福田。(佛。梵语具云佛陀。华言觉。僧。梵语具云僧伽。华言和合众。)三贫穷福田谓若见贫穷困苦之人。当起慈愍之心。以已所有资生等物而给施之。虽不求报。则亦自然获福。是名贫穷福田。				                
						</center></div><hr><center><div class='zw'><a name=57>三藏法数——【三业】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三业】
    [出析玄记]    一身业身业即身所作之业也。有善有恶。若杀生偷盗邪淫。即身恶业也。若不杀不盗不淫。即身善业也。二语业语业即口所说之业也。有善有恶。若妄言绮语恶口两舌。即口恶业也。若不妄言不绮语不恶口不两舌。即口善业也。三意业意业即意所起之业也。有善有恶。若贪欲嗔恚邪见。即意恶业也。若不贪欲不嗔恚不邪见。即意善业也。				                
						</center></div><hr><center><div class='zw'><a name=58>三藏法数——【三报】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三报】
    [出慈悲水忏]    一现报谓现世作恶。现身即受恶报。现世作善。现身即受善报。是名现报。二生报谓此生作善作恶。来生方受善恶之报。是名生报。三后报谓或过去无量生中。作善作恶。于此生中受善恶报。或在未来无量生中受善恶报。是名后报。				                
						</center></div><hr><center><div class='zw'><a name=59>三藏法数——【三恶觉】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三恶觉】
    [出涅槃经并宗镜录]    觉即知觉。宗镜录云。若唯修事定。但习世禅。虽曰修行。犹生恶觉。以不制意地。未断其原故也。经云。一切凡夫虽善护身心。犹故生于三种恶觉。是也。一欲。觉欲即贪欲。谓一切凡夫之人。不了五尘过患。而于顺情之境。种种贪求而生恶觉。故名恶觉。(五尘者。色尘。声尘。香尘。味尘。触尘也。)二恚觉恚即嗔恚。谓一切凡夫之人。不了五尘过患而于违情之境。种种忿怒而生恶觉。故名恚觉。三害觉谓一切凡夫之人。常为觉观怨贼之所侵害。故名害觉。(觉观者。初心在缘曰觉。细心分别曰观。)				                
						</center></div><hr><center><div class='zw'><a name=60>三藏法数——【三思】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三思】
    [出华严经疏钞]    一审虑思谓在意地筹量之时。未有所作。故名审虑思。二决定思谓意既决定。乃有所作。是名决定思。三动发思唯识论云。动身之思。名为身业。发语之思。名为语业。是名动发思。				                
						</center></div><hr><center><div class='zw'><a name=61>三藏法数——【三想】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三想】
    [出大智度论]    般若经云。菩萨欲成无上道者。应起平等心。于一切众生无有偏党。皆生亲爱之想。莫生怨心。莫生中人心。故名三想。一怨想怨想者。谓有人加害于我。及豁我父母兄弟者。亦生亲爱之想也。二亲想亲想者。谓于父母兄弟。及亲戚朋友等。皆生亲爱之想也。三中人想中人想者。谓于非怨非亲之人。亦生亲爱之想也。				                
						</center></div><hr><center><div class='zw'><a name=62>三藏法数——【三善知识】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三善知识】
    [出止观]    知识者。闻名钦德曰知。睹形敬奉曰识。谓修行之人。欲得道果。必由教授知识以训诲。同行知识以策励。外护知识以资养。三者俱备。方能其功。故名善知识也。一教授善知识宣传圣言曰教。训诲于我曰授。即教授之师也。谓其人内外方便。通塞障碍。皆能决了。是名教授善知识。二同行善知识谓修观行之人。互相策发。切磋琢磨。并心齐志。如乘一船。故名同行善知识。三外护善知识护犹助也。谓营理所须。以助修行之人。或有外侮而能捍御。故名外护善知识。				                
						</center></div><hr><center><div class='zw'><a name=63>三藏法数——【太子三妃】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【太子三妃】
    [出瑞应经并翻译名义]    经云。太子十七岁纳妃三人。以示同人法也。一瞿夷梵语瞿夷。华言明女。其父名水光长者。女生之时。日将没。余光照其室内皆明。因名瞿夷。是太子第一妃也。二耶轮梵钵轮陀罗。华言华色。是太子第二妃。即罗睺罗之母也。其父名移施长者。三鹿野鹿野是太子第三妃也。其父名释长者。				                
						</center></div><hr><center><div class='zw'><a name=64>三藏法数——【三种人难报】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种人难报】
    [出大毗婆沙论]    佛告比丘。我见有三种人。于诸有情。多获利益。其恩难报。假使尽其形寿。以诸上妙衣服饮食卧具医药。及余资缘而供养之。亦不能报也。一令出家者谓若有人为其说法。劝令出家。剃发染衣。以正信心受持净戒。乃至成就菩提。其恩难报也。(梵语菩提。华言道。)二令知集法者集。积集也。谓众生积集烦恼惑业。而能招集生死之苦。若有人为其说法。令知烦恼过患而灭除之。其恩难报也。三令得漏尽者漏尽者。谓众生生死惑俱尽。不漏落三界也。若有人为其说法。令如法而修。破除烦恼。出离生死之苦。而证真空涅槃之乐。其恩难报也。(三界者。欲界。色界。无色界也。梵语涅槃。华言灭度。)				                
						</center></div><hr><center><div class='zw'><a name=65>三藏法数——【阎浮提人三事胜余三洲】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【阎浮提人三事胜余三洲】
    [出长阿含经]    梵语阎浮提。华言胜金洲。即南洲也。三洲者。果弗于逮。西瞿耶尼。北郁单越也。一勇猛强记谓南洲之人。于诸教法勇猛读诵。记闻广博。心不忘失。其余三洲。则不能然。所以胜之也。二勤修梵行谓南洲之人。于诸清净梵行。则能精勤修习。期证道果。其余三洲。则不能然。所以胜之也。三佛出其土谓南洲乃是中华文物之国。一切圣贤。皆出其中。其人易化。所以佛之降生。必在斯土。其余三洲。则不示现。所以胜之也。				                
						</center></div><hr><center><div class='zw'><a name=66>三藏法数——【三事人胜诸天】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三事人胜诸天】
    [出大毗波沙论]    一能勇猛诸天耽嗜欲乐。不复进修。是人虽不见当来之果。而能修诸苦行。精进不怠。是能勇猛胜诸天也。二能忆念诸天耽嗜欲乐。慧性常惛。是人能忆记曩久所作所说之事。了了分明。悉无忘失。是能忆念胜诸天也。三能梵行梵者净也。诸天耽嗜欲乐。不复增修善业。是人初发心时。能种殊胜善根。爱持戒律。行业清净。是能梵行胜诸天也。				                
						</center></div><hr><center><div class='zw'><a name=67>三藏法数——【三界】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三界】
    [出华严孔目]    界。限也。别也。谓三界分限。各别不同。故名界也。一欲界欲有四种。一者情欲。二者色欲。三者食欲。四者淫欲。下极阿鼻地狱。上至第六他化天。男女相参。多诸染欲。故名欲界。(梵语阿鼻。华言无间。第六他化天者。假他所化而自娱乐也。)二色界色即色质。谓虽离欲界秽恶之色。而有清净之色。始从初禅梵天。终至阿迦腻吒天。凡有一十八天。并无女形。亦无欲染。皆是化生。尚有色质。故名色界。(梵语阿迦腻吒。华言质碍究竟。一十八天者。梵众天。梵辅天。大梵天。少光天。无量光天。光音天。少净天。无量净天。遍净天。无云天。福生天。广果天。无想天。无烦天。无热天。善见天。善现天。色究竟天也。)三无色界谓但有心识而无色质也。始从空处。终至非非想处。凡有四天。但有受想处识四心而无形质。故名无色界。(四天者。空无边处天。识无边处天。无所有处天。非非想处天也。)				                
						</center></div><hr><center><div class='zw'><a name=68>三藏法数——【三种天】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种天】
    [出涅槃经]    天者。天然自然。乐胜身胜。故名天也。一世间天谓十方世界。一切刹土中诸大国王。虽处人中。享受天福。是名世间天。二生天即一切众生。修行十善之因。受其果报。或生欲界天。或生色界天。或生无色界天。是名生天。(十善者。不杀生。不偷盗。不邪淫。不妄语。不两舌。不恶口。不绮语。不贪欲。不嗔恚。不邪见也。)三净天谓声闻缘觉断诸烦恼。获大神通。变化自在。清净无染。是名净天。				                
						</center></div><hr><center><div class='zw'><a name=69>三藏法数——【沙弥三名】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【沙弥三名】
    [出翻译名义]    梵语沙弥。华言息慈。谓息恶行慈也。一驱乌沙弥谓能驱遗乌鸟。即七岁至十二三岁者。皆名驱乌沙弥也。二应法沙弥谓能与出家之法相应。即十四岁至十九岁者。皆名应法沙弥也。三名字沙弥谓能止息诸恶。勤行众慈。可以沙弥名字称之。即二十岁已上。皆号名字沙弥也。				                
						</center></div><hr><center><div class='zw'><a name=70>三藏法数——【三圆满】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三圆满】
    [出瑜伽师地论]    一行圆满谓听闻正法。依法修行。复能为他如法演说。自利利他之行既周。是名行圆满。二果圆满谓由修行。即能证涅槃之果。圆成满足。是名果圆满。(梵语涅槃。华言灭度。)三师圆满师即受道之师。谓能以佛所说之法教诫于我。复能引发一切梵行。令得满足。是名师圆满。				                
						</center></div><hr><center><div class='zw'><a name=71>三藏法数——【律师三法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【律师三法】
    [出善见毗婆沙律]    一本毗尼藏梵语净毗尼。华言律。谓为律师者。必本于毗尼。讽诵通利。句义辩习。文字不忘。然后可以教授于人。所以称之为律师也。二坚持不杂谓为律师者。当怀渐愧。坚持法律。于毗尼藏所有文句义疏。悉皆通达。若有问者。次第而答。不相杂乱。所以称之为律师也。三受持不忘谓为律师者。于毗尼藏所传之师。须知次第授受之由。若佛授优波离。如是次第师师相承。乃至于今。于其名字。或能说知。或知一二而不忘失。所以称之为律师也。				                
						</center></div><hr><center><div class='zw'><a name=72>三藏法数——【三种僧】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种僧】
    [出涅槃经]    一犯戒杂增谓其虽持禁戒。为利养故。与破戒者常共亲附。同其事业。杂处熏习。因而破戒是名犯戒杂僧也。二愚痴僧谓其虽在阿兰若处。诸根不利。闇钝愚鲁。经律论藏不能解了。于诸弟子或犯禁戒。亦不能教令清净忏悔。是名愚痴僧也。(梵语阿兰若。华言闲静处。)三清净僧谓其本性清净。严持戒律。通达经论。不为诸魔之所沮坏。又能调伏利益一切众生。为说诸戒轻重之相。堪称护法无上大师。是名清净僧也。				                
						</center></div><hr><center><div class='zw'><a name=73>三藏法数——【比丘三义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【比丘三义】
    [出大智度论]    梵语比丘。华言除馑。谓众生薄福。在因无法自资。得报多所馑乏。出家之人。戒行是良福田。能除因果之馑乏。故名除馑。或言不翻者。名含三义故也。一破恶谓比丘修戒定慧之道。能破见思之恶。故名破恶。二怖魔魔。梵语具云魔罗。华言杀者。谓能杀人智慧之命也。比丘既能修道。魔即念言。此人非但出我界域。亦能转化于他。空我眷属。魔即惊怖。故名怖魔。三乞士乞是乞求之名。士是清雅之称。谓比丘常当乞食。清净自活。上乞法以资慧命。下乞食以资色身。故名乞士。				                
						</center></div><hr><center><div class='zw'><a name=74>三藏法数——【三兽渡河】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三兽渡河】
    [出天台四教仪并法华玄义]    三兽。喻三乘。河。喻空理也。谓通教声闻缘觉菩萨。同出三界。取证空理。而根器有大小。行位有浅深。如象马兔同共渡河。而有浅深之异。故以此为喻也。(三界者。欲界。色界。无色界也。)一象渡河象渡河者。喻菩萨之人也。谓菩萨修六度万行。利益众生断见思惑及断习气尽而证菩提。如象之渡河。得其底也。(六度者。一布施。二持戒。三忍辱。四精进。五禅定。六智慧也。见思惑者。意根对法尘而起分别曰见惑。眼耳鼻舌身。贪爱色声香味触五尘曰思惑。习气者。即见思余习之气分也。)二马渡河马渡河者。喻缘觉之人也。谓缘觉修十二因缘。断见思惑。虽兼断习气。未能净尽。而证真空之理。如马之渡河。虽不至底而渐深也。(十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。)三兔渡河兔渡河者。喻声闻之人也。谓声闻修四谛法。断见思惑。未能除断习气。而但证真空之理。如兔之渡河。但浮水而过。不能深也。(四谛者。苦谛。集谛。灭谛。道谛也。)				                
						</center></div><hr><center><div class='zw'><a name=75>三藏法数——【三章】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三章】
    [出法华经文句]    草即药草也。药草既蒙云雨之润。即得生长。而能遍治众病。变体成仙。以譬五乘之人。既闻法化之教。无漏智慧即得增长。能破无明之惑。开佛知见。故以三草喻之。(五乘者。菩萨乘。缘觉乘。声闻乘。天乘。人乘也。)一小草小草。喻人开也。谓法雨既沾。无不蒙润。而人天之机。根力微弱。未获大益。故名小草。二中草中草。喻声闻缘觉也。谓此二乘之人。蒙佛法雨。而于大乘根渐增长。故名中草。三上草上草。喻三藏教菩萨也。谓此菩萨。蒙佛法雨。敷荣郁茂。自他饶益。故名上草。(三藏者。经藏。律藏。论藏也。)				                
						</center></div><hr><center><div class='zw'><a name=76>三藏法数——【三田喻三种人】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三田喻三种人】
    [出涅槃经]    第一田此田渠流便利。无诸沙卤瓦石棘刺。种一得百。以喻菩萨根性猛利。智慧明了。利益众生。无有穷尽。是为第一田也。(卤音鲁。)第二田此虽无沙卤瓦石棘刺。渠流险难。收实减半。以喻声闻根性稍钝。虽得无漏。但能自利。不能度生。是为第二田也。(无漏者。谓声闻惑业已断。无复漏落三界生死也。)第三田此田渠流险难。多诸沙卤瓦石棘刺。种一得一。为藁草故。以喻阐提之人。而于佛法无有信心。今为说法。以种后世善种。是为第三田也。(阐提。梵语一阐提。华言信不具。外道名。)				                
						</center></div><hr><center><div class='zw'><a name=77>三藏法数——【三乘观门】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三乘观门】
    [出天台四教仪集注]    一声闻观苦谛为初门苦即三界生死之苦也。谛即审实之义。谓声闻之人。知果苦而断集因。慕寂灭而修道品。谛观五阴生死之身。即是众苦之本。故观苦谛为初门也。(三界者。欲界。色界。无色界也。五阴者。色阴。受阴。想阴。行阴。识阴也。)二缘觉观集谛为初门集即招集之义。谓烦恼之因。则能招集生死之苦果也。缘觉之人。于十二因缘中。初从无明观起。无明即属集谛。了知苦果实由集因而生。故观集谛为初门也。(十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。)三菩萨观道谛为初门道即六度也。谓菩萨为利他故。广行六度。化诸众生。故观道谛为初门也。(六度者。一布施。二持戒。三忍辱。四精进。五禅定。六智慧也。)				                
						</center></div><hr><center><div class='zw'><a name=78>三藏法数——【三乘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三乘】
    [出法华经]    第即载之义。谓声闻缘觉菩萨。各以其法为乘。运出三界生死。同到真空涅槃。故名三乘。(三界者。欲界。色界。无色界也。梵语涅槃。华言灭度。)一声闻闻佛声教而得悟道。故曰声闻。谓其知苦断集。慕灭修道。故以此四谛为乘也。(四谛者。苦谛。集谛。灭谛。道谛也。)二缘觉因观十二因缘。觉真谛理。故名缘觉。谓始观无明缘乃至老死。此是观十二因缘生。次观无明灭乃至老死灭。此是观十二因缘灭。观此因缘生灭。即悟非生非灭。故以此十二因缘为乘也。(十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。)三菩萨乘菩萨。梵语具云菩提萨埵。华言觉有情。谓觉悟一切有情众生也。菩萨行六度行。广化众生。出离生死。故以此六度为乘也。(六度者。一布施。二持戒。三忍辱。四精进。五禅定。六智慧也。)				                
						</center></div><hr><center><div class='zw'><a name=79>三藏法数——【三车】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三车】
    [出法华经]    三车者车即运载之义。喻三乘之人。各以所乘之法。运出三界而至涅槃也。(三乘者。菩萨乘。缘觉乘。声闻乘也。三界者。欲界。色界。无色界也。梵语涅槃。华言灭度。)一羊车羊车者。以羊挽车。故名羊车。喻声闻之人。修四谛行。求出三界。但欲自度。不顾他人。如羊之奔逸竟不回顾后群。故以羊车喻之。经云。如彼诸子。为求羊车。出于火宅。是也。(四谛者。苦谛。集谛。灭谛。道谛也。)二鹿车鹿车者。以鹿挽车。故名鹿车。喻缘觉之人。修十二因缘行。求出三界。而略有为他之心。如鹿之驰十。即能回顾后群。故以鹿车喻之。经云。如彼诸子。为求鹿车。出于火宅。是也。(十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。)三牛车牛车者。以牛挽车。故名牛车。喻三藏教菩萨之人。修六度行。但欲度人出于三界。而不求自出。如牛之荷负。安耐一切普运。故以牛车喻之。经云。如彼诸子。为求牛车。出于火宅。是也。(三藏者。经藏。律藏。论藏也。六度者。一布施。二持戒。三忍辱。四精进。五禅定。六智慧也。)				                
						</center></div><hr><center><div class='zw'><a name=80>三藏法数——【三佛子】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三佛子】
    [出华严经疏]    一外子谓诸凡夫未曾入道。未能绍继佛种。是名外子。二庶子谓声闻缘觉。但禀小乘之教。生于法身。不从如来大法生故。是名庶子。三真子谓大乘菩萨。禀受如来大法。生于法身。是名真子。				                
						</center></div><hr><center><div class='zw'><a name=81>三藏法数——【三余】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三余】
    [出华严经随疏演义钞]    一烦恼余烦恼余。亦名障余。谓二乘之人虽断三界内见思惑尽。尚有界外无明惑在。故名烦恼余。(二乘者。声闻乘。缘觉乘也。三界者。欲界。色界。无色界也。)二业余业余。亦名道余。谓二乘之人虽断三界内业缚。尚余界外变易生死之业。故名业余。三苦余苦余。亦名果余。谓二乘之人已出三界分段生死。尚有变易生死之苦。故名苦余。				                
						</center></div><hr><center><div class='zw'><a name=82>三藏法数——【初果三结】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【初果三结】
    [出四教仪集注]    结即见惑。众生由此见惑结缚。不能出离生死。声闻之人断此惑尽。即证初须陀洹果。故名初果三结。(梵语须陀洹。华言预流。谓预入圣道法流也。)一身见结谓众生于五阴等法中妄计为身。强立主宰。恒起我见。是名身见结。(五阴者。色阴。受阴。想阴。行阴。识阴也。)二戒取结谓外道之人。于非戒中谬以为戒。取以进行。如遍狗戒等。是名戒取结。(鸡狗戒者。谓外道计自身前世从鸡中来。即便独立等。或计从狗中来。即便啖粪秽等是也。)三疑结谓迷心背理。而于正法犹豫不决。不能深信。是名疑结。				                
						</center></div><hr><center><div class='zw'><a name=83>三藏法数——【结集三人】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【结集三人】
    [出付法藏因缘经]    一阿难梵语阿难。华言庆喜。斛饭王之子。佛成道日生。生时举国欣庆。故云庆喜。随佛出家。得阿罗汉果。多闻第一。能持法藏。如来灭后。与文殊师利。集诸大众。于铁围山等处。结集修多罗藏。(梵语修多罗。华言契经。)二优波离梵语优波离。华言化生。或翻上首。以其持律第一。为众纪纲故也。如来灭后。与五百圣人。于毕遍罗窟内。结集毗奈耶藏。(毕钵罗。西域记云。即菩提树也。梵语毗奈耶。华言善治即律也。)三迦叶梵语迦叶波。华言饮光。谓其身光迷涌。能映余物故也。如来灭后。集诸大众。于毕钵罗窟等处。结集阿毗昙藏。(梵语阿毗昙。华言无比法。即论也。)				                
						</center></div><hr><center><div class='zw'><a name=84>三藏法数——【声闻三道】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【声闻三道】
    [出天台四教仪集注]    一见道谓声闻因断三界见惑。见真谛理。故名见道。即初果须陀洹也。(三界者。欲界。色界。无色界也。见惑者。意根对法尘起诸分别曰见惑。梵语须陀洹。华言预流。谓预入圣道法流也。)二修道谓声闻得初果已。复缘真谛之理。断欲界九品思惑。名为修道。即二果斯陀含。三果阿那含也。(思惑者。五根对五尘起贪染心曰思。九品者。于上中下三品。每一品中又分三品。名为九品。梵语斯陀含。华言一来。谓来欲界一番受生也。梵语阿那含。华言不来。谓不来欲界受生也。)三无学道谓声闻断三界见思惑尽。真谛之理究竟。无法可学。故名无学。即第四果阿罗汉也。(梵语阿罗汉。华言无学。)				                
						</center></div><hr><center><div class='zw'><a name=85>三藏法数——【阿难三名】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【阿难三名】
    [出翻译名义]    阿难是斛饭王之子。佛成道日生。以其能持法藏。有三种不同。随德受称。故有三名也。一名阿难梵语阿难。华言庆喜。生时合国欣庆欢喜故也。以其亲承佛旨。传以化人。即传持声闻藏也。二名阿难跋陀梵语阿难跋陀。华言喜贤。以其住于有学之地。得空无相无愿三解脱门。即传持缘觉藏也。(空者。谓了达自性本空。无我我所也。无相者。谓一切法空。无男女相也。无愿者。谓了达诸法无相。无所愿求也。以能空此三者。即得自在无碍。故云解脱门也。)三名阿难迦罗梵语阿难迦罗。华言喜海。以其解了如来说法。无说而说。说即无说。所谓佛法大海水。流入阿难心。即传持菩萨藏也。				                
						</center></div><hr><center><div class='zw'><a name=86>三藏法数——【三迦叶】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三迦叶】
    [出法华经文句]    梵语迦叶。华言光波。谓身光炎涌。映余光故也。毗婆尸佛时。三人共立刹柱以是因缘感报。遂为兄弟。(梵语毗婆尸。华言胜观。)一优楼频螺迦叶梵语优楼频螺。华言木瓜林。谓其居处近于此林。故以名之。将护四众。供给四事。令无所乏。最为第一。(四众者。一比丘。二比丘尼。三优婆塞。四优婆夷也。四事者。一饮食。二衣服。三卧具。四医药也。)二伽耶迦叶梵语伽耶。华言城。谓其居家在王舍城南七由旬。故以名之。观了诸法。都无所著。教化众生。最为第一。(梵语由旬。华言限量。一由旬四十里也。)三那提迦叶梵语那提。华言河。谓其居止近于此河。故以名之。心意寂然。降伏结业。精进修行。最为第一。				                
						</center></div><hr><center><div class='zw'><a name=87>三藏法数——【阿罗汉三义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【阿罗汉三义】
    [出翻译名义]    梵语阿罗汉。华言无生。亦云无学。谓三界生死已尽。是为无生。无法可学。是为无学。或言不翻者。名含三义故也。(三界者。欲界。色界。无色界也。)一杀贼贼即见思惑也。以其劫入功德之财。夺人智慧之命。故名为贼。阿罗汉能断三界见思之惑。故名杀贼。二不生不生即无生也。谓阿罗汉即断见思惑尽。更不受三界生。故名不生。三应供谓阿罗汉智断功德既已具足。应受人天供养。故名应供。(智谓得漏尽智。断谓断三界见思惑尽也。)				                
						</center></div><hr><center><div class='zw'><a name=88>三藏法数——【三人观十二因缘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三人观十二因缘】
    [出涅槃经]    三人者。谓通教声闻缘觉菩萨。虽同观十二因缘。然随智浅深。法成高下。故有三种之异也。一下智观故得声闻菩提梵语菩提梵语菩提。华言道。谓声闻之人用体空之智。初观十二因缘生。次观十二因缘灭。观此生灭。即悟非生非灭。破见思之惑。证真空之理。是名下智观故得声闻菩提。(体空者。体达诸法性本空也。十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。因缘生者。即无明缘行。行缘识等是也。因缘灭者。即无明灭。乃至老死灭是也。)二中智观故得缘觉菩提谓缘觉之人亦用体空之智。初观十二因缘生。次观十二因缘灭。观此生灭。即悟非生非灭。破见思之惑。更能侵除习气。以由能观之智。比于声闻稍胜。故所证真空之理亦深。是名中智观故得缘觉菩提。(侵除者。犹渐除也。习气者。见思余习之气分也。)三上智观故得菩萨菩提谓菩萨之人虽亦用体空之智。观十二因缘生灭。了悟非生非灭。而能顿断见思习气。以由能观之智。比于缘觉复胜。故所证真空之理最深。是名上智观故得菩萨菩提。(菩萨。梵语具云菩提萨埵。华言觉有情。)				                
						</center></div><hr><center><div class='zw'><a name=89>三藏法数——【文殊三名】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【文殊三名】
    [出翻译名义]    一文殊师利梵语文殊师利。华言妙德。谓具不可思议种种微妙功德。故名妙德。二满殊尸利梵语满殊尸利。华言妙首。谓具不可思议微妙功德。在诸菩萨之上。故名妙首。三曼殊室利梵语曼殊室利。华言妙吉祥。谓具不可思议微妙功德。最胜吉祥。故名妙吉祥。				                
						</center></div><hr><center><div class='zw'><a name=90>三藏法数——【三处入法界】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三处入法界】
    [出华严经疏]    法界即一切众生本有之心。诸佛所证平等之理也。而云三处入者。由菩萨根有利钝。行有浅深。故所证入。先后不定。遂分三处也。一十住初心入法界谓利根菩萨。即于初住位中破无明惑。证入法界平等之理。得不退转。是名十住初心入法界也。(十住者。发心住。治地住。修行住。生贵住。方便足住。正心住。不退住。童真住。法王子住。灌顶住也。)二回向终心入法界谓菩萨于十回向后心。众行纯熟。证入法界。是名回向终心入法界也。(十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无碍解脱回向。法界无量回向也。)三初地入法界谓菩萨于前行向中。功德具足。至于初地。即得证入法界。乃了三德圆融。三身自在。是名初地入法界也。(三德者。法身德。般若德。解脱德也。三身者。法身。报身。应身也。)				                
						</center></div><hr><center><div class='zw'><a name=91>三藏法数——【三不退】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三不退】
    [出观经妙宗钞]    一位不退谓别教菩萨。从初住位中断见惑。二住至七住位中断思惑。则永不退失超凡之位。故名位不退。(初住即十住。发心住。治地住。修行住。生贵住。方便具足住。正心住。不退住。童真住。法王子住。灌顶住也。)二行不退谓别教菩萨。从八住已去至十行位中伏断尘沙之惑。则永不退失菩萨之行。故名行不退。(十行者。欢喜行。饶益行。无嗔恨行。无尽行。离痴乱行。善现行。无著行。善法行。真实行也。)三念不退谓别教菩萨。从初地已去破无明惑。则永不退失中道正念。故名念不退。				                
						</center></div><hr><center><div class='zw'><a name=92>三藏法数——【三种发心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种发心】
    [出起信论]    一信成就发心谓十信行满。信心成就。入十住位中初发心住。故名信成就发心。(十信者。信心。念心。精进心。慧心。定心。不退心。护法心。回向心。戒心。愿心也。十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。)二解行发心解即解了。行即修行。谓十行位中能解法性本空。顺修六度之行。发回向心。入十回向。故名解行发心。(十行者。欢喜行。饶益行。无嗔恨行。无尽行。离痴乱行。善现行。善现行。无著行。尊重行。善法行。真实行也。六度者。一布施。二持戒。三忍辱。四精进。五禅定。六智慧也。十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无碍解脱回向。法界无量回向也。)三证发心证即证入。谓入初地乃至第十地。而此证者无有境界。惟真如智。名为法身。法身显发。故名证发心。				                
						</center></div><hr><center><div class='zw'><a name=93>三藏法数——【三贤】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三贤】
    [出仁王护国经疏]    十住十行十回向诸位菩萨皆称贤者。此就别教而论。盖诸位菩萨但断见思惑尽。尚有无明惑在。未入圣位。故名贤也。一十住会理之心安住不动。名之为住。一发心住。二治地住。三修行住。四生贵住。五具足方便住。六正心住。七不退住。八童真住。九法王子住。十灌顶住。二十行行即进趣之义。谓行此行。则能进向于果。名之为行。一欢喜行。二饶益行。三无违逆行。四无屈挠行。五无痴乱行。六善现行。七无著行。八难得行。九善法行。十真实行。三十回向回因向果。名为回向。一救诸众生离众生相回向。二不坏回向。三等一切诸佛回向。四至一切处回向。五无尽功德藏回向。六入一切平等善根回向。七等随顺一切众生回向。八真如相回向。九无缚无著解脱回向。十入法界无量回向。				                
						</center></div><hr><center><div class='zw'><a name=94>三藏法数——【菩萨生兜率天三事胜】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨生兜率天三事胜】
    [出涅槃经]    菩萨当补佛处。故生兜率。梵语兜率。华言知足。谓于五欲境界知止足故。(五欲者。色欲。声欲。香欲。味欲。触欲也。)一命胜菩萨已离三界生死。虽不修命业。而于彼天托生天数。寿命四千岁。天寿毕已。降生中国。以补佛处。是名命胜也。(三界者。欲界。色界。无色界也。)二色胜菩萨虽不修色业。既生兜率。而妙色身光明照耀。自然庄严。异诸天众。是名色胜也。三名胜佛本行集经云。菩萨既生兜率。其诸天众。即唤菩萨名为护明。展转称唤。其声上彻净居。乃至色界天顶。是名名胜也。(护明。释迦佛也。从迦叶佛时。护持禁戒。梵行清净。命终生天。不失本心。不忘宿行。故曰护明。)				                
						</center></div><hr><center><div class='zw'><a name=95>三藏法数——【菩萨三修学】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨三修学】
    [出菩萨缨络本业经]    一百劫顶寂定中修诸三昧劫。梵语具云劫波。华言分别时节。梵语三昧。华言正定。顶寂定者。在众定之上。故名顶也。谓等觉菩萨住顶寂定。以大愿力住寿百劫。修一切三昧已。入金刚三昧。与一切法性相应相冥。而得一合相也。(等觉者。去佛之位一等也。金刚三昧者。金刚最坚至利。谓入此三昧。则一切诸惑无不断也。)二千劫金刚定中学诸威仪谓等觉菩萨。复住寿千劫。学佛一切威仪。象王观视。师子游步。修佛无量不可思议神通化导之法皆现在前。入佛行处。坐佛道场也。三万劫大寂定中学佛化行谓等觉菩萨。复住寿万劫。学佛教化之行。现诸色相教化众生。复现同诸佛常行中道。大乐无为也。				                
						</center></div><hr><center><div class='zw'><a name=96>三藏法数——【龙华三会】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【龙华三会】
    [出法住记]    弥勒下生经云。弥勒菩萨。即于出家之日。便得成佛。坐于龙华树下花林园中。三会说法。故云龙华三会。(梵语弥勒。华言慈氏。)第一会度九十六俱胝声闻众梵语俱胝。华言百亿。记云。若诸国王大臣。长者居士。男女一切施主。于今释迦牟尼佛正法中。能作佛事自种善根。或教他种。以七宝金银鍮石铜铁木石泥土。或以缯缕。或以彩画。作佛形像。及窣堵波。若大若小。乃至最小如指节大。或以香花诸妙供具而为供养。由如是善根力故。至弥勒如来成正觉时。善得人身。于第一会中剃发出家。乘宿愿力便得涅槃。(梵语窣堵波。华言高显。即塔也。梵语涅槃。华言灭度。)第二会度九十四俱胝声闻众记云。若国王等及以臣庶。于今释迦牟尼佛正法中。能为法事。谓于诸大乘经典。或律或论。若诵。或恭敬供养。或于经卷以诸杂彩而严饰之。田是善根力故。至弥勒如来成正觉时。善得人身。于第二会中剃发出家。乘宿愿力便得涅槃。第三会度九十二俱胝声闻众记云。若诸国王及臣庶等。于今释迦牟尼佛正法中。能为僧事自种善根。或教他种。于每月初一日。或初八日十五日。设斋供养比丘比丘尼。或供养修禅定者。或供养诸说法者。或施坐卧等具供养僧众。由是善根力故。至弥勒如来成正觉时。于第三会中剃发出家。乘宿愿力便得涅槃。				                
						</center></div><hr><center><div class='zw'><a name=97>三藏法数——【三断】[出阿毗达磨品类足论]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三断】
    [出阿毗达磨品类足论]    一见所断谓声闻初果之人。断惑见理。名为见道。因断三界八十八使见惑。故名见所断。(三界者。欲界。色界。无色界也。八十八使者。一身见。二边见。三见取。四戒取。五邪见。六贪七嗔。八痴。九慢。十疑。此十使历三界谛下增减不同。成八十八。谓欲界苦谛十使具足。集灭二谛各七使。除身见边见戒取。道谛下八使。除身见边见。四谛合为三十二。上色界无色界。每四谛下各除嗔使。余皆如欲界。故上二界合为五十六。并前欲界三十二。共成八十八使也。)二修所断谓声闻第二果第三果。修真断惑。名为修道。因断三界十随眠惑。故名修所断。(十随眠者。即是思惑。谓长时随逐潜伏。覆蔽真性。故名随眠。欲界有四。谓贪嗔痴慢。色界无色界各三。谓贪痴慢。共为十也。)三非所断谓声闻第四果。三界烦恼皆已断竟。得地漏果。无惑可断。故名非所断。				                
						</center></div><hr><center><div class='zw'><a name=98>三藏法数——【三断】[出宗镜录]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三断】
    [出宗镜录]    一自性断谓智慧起时。烦恼暗障。自性应断。故名自性断。二不生断谓得法空之时。能令三涂恶道苦果。永更不生。故名不生断。(三涂者。火涂。刀涂。血涂也。)三缘缚断谓但断心中之惑。则于外尘境不起贪嗔。于境虽缘。不生染者。故名缘缚断。				                
						</center></div><hr><center><div class='zw'><a name=99>三藏法数——【三因】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三因】
    [出佛性论]    一应得因谓依真如空理而修因行。应得菩提之果。故名应得因。(梵语菩提。华言道。)二加行因谓依菩提心。加功用行。以此为因。即能证得法身之果。故名加行因。三圆满因谓由加行。故因行圆满故。名圆满因。				                
						</center></div><hr><center><div class='zw'>回向:原世间一切众生破无明，入如来境</div></center></body></html> 