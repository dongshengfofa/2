<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,4' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}ul{list-style:none;width:100%;} ul li{width:25%;float:left;font-family:寰蒋闆呴粦;font-size:15px;} ul li a{text-decoration:none;display:block;}</style></head><body><hr><center><div>来源：佛学在线</div></center><br><ul><li><a href='#0'>三藏法数——【七周行慈】</a></li><li><a href='#1'>三藏法数——【七种忏悔心】</a></li><li><a href='#2'>三藏法数——【七种礼佛】</a></li><li><a href='#3'>三藏法数——【七种不净】</a></li><li><a href='#4'>三藏法数——【七法不可避】</a></li><li><a href='#5'>三藏法数——【世间七丈夫】</a></li><li><a href='#6'>三藏法数——【七种人】</a></li><li><a href='#7'>三藏法数——【七众】</a></li><li><a href='#8'>三藏法数——【七识住】</a></li><li><a href='#9'>三藏法数——【华严宗七祖】</a></li><li><a href='#10'>三藏法数——【七流】</a></li><li><a href='#11'>三藏法数——【小乘七种圣】</a></li><li><a href='#12'>三藏法数——【善友七事】</a></li><li><a href='#13'>三藏法数——【菩萨有七种大】</a></li><li><a href='#14'>三藏法数——【菩萨七相怜愍】</a></li><li><a href='#15'>三藏法数——【藏都七阶】</a></li><li><a href='#16'>三藏法数——【七财】</a></li><li><a href='#17'>三藏法数——【七净华】</a></li><li><a href='#18'>三藏法数——【七知】</a></li><li><a href='#19'>三藏法数——【七觉分】</a></li><li><a href='#20'>三藏法数——【七方便】</a></li><li><a href='#21'>三藏法数——【七种定名】</a></li><li><a href='#22'>三藏法数——【七辩】</a></li><li><a href='#23'>三藏法数——【七常住果】</a></li><li><a href='#24'>三藏法数——【七真如】</a></li><li><a href='#25'>三藏法数——【七种第一义境界】</a></li><li><a href='#26'>三藏法数——【七空】</a></li><li><a href='#27'>三藏法数——【七种性自性】</a></li><li><a href='#28'>三藏法数——【大乘七善】</a></li><li><a href='#29'>三藏法数——【大乘七种大义】</a></li><li><a href='#30'>三藏法数——【七处征心】</a></li><li><a href='#31'>三藏法数——【法华七喻】</a></li><li><a href='#32'>三藏法数——【七种立题】</a></li><li><a href='#33'>三藏法数——【观心释华严经题七字】</a></li><li><a href='#34'>三藏法数——【华严经题七字义】</a></li><li><a href='#35'>三藏法数——【华严七处说】</a></li><li><a href='#36'>三藏法数——【周行七步】</a></li><li><a href='#37'>三藏法数——【如来七种语】</a></li><li><a href='#38'>三藏法数——【七种无上】</a></li><li><a href='#39'>三藏法数——【如来七胜事】</a></li><li><a href='#40'>三藏法数——【婆伽婆七义】</a></li><li><a href='#41'>三藏法数——【七佛】</a></li><li><a href='#42'>三藏法数——【僧用六物】</a></li><li><a href='#43'>三藏法数——【六种论】</a></li><li><a href='#44'>三藏法数——【舍由六缘】</a></li><li><a href='#45'>三藏法数——【六种身风】</a></li><li><a href='#46'>三藏法数——【六种梦】</a></li><li><a href='#47'>三藏法数——【六种力】</a></li><li><a href='#48'>三藏法数——【六尘】</a></li><li><a href='#49'>三藏法数——【六入】</a></li><li><a href='#50'>三藏法数——【六种味】</a></li><li><a href='#51'>三藏法数——【六识】</a></li><li><a href='#52'>三藏法数——【龟藏六】</a></li><li><a href='#53'>三藏法数——【六根互用】</a></li><li><a href='#54'>三藏法数——【六根功德】</a></li><li><a href='#55'>三藏法数——【六根】</a></li><li><a href='#56'>三藏法数——【六种动相】</a></li><li><a href='#57'>三藏法数——【六种震动】</a></li><li><a href='#58'>三藏法数——【依正无碍六句】</a></li><li><a href='#59'>三藏法数——【六漏】</a></li><li><a href='#60'>三藏法数——【六垢法】</a></li><li><a href='#61'>三藏法数——【六触生爱】</a></li><li><a href='#62'>三藏法数——【六烦恼】</a></li><li><a href='#63'>三藏法数——【六欲】</a></li><li><a href='#64'>三藏法数——【六种俱生惑】</a></li><li><a href='#65'>三藏法数——【六粗相】</a></li><li><a href='#66'>三藏法数——【六种散乱】</a></li><li><a href='#67'>三藏法数——【六相应想】</a></li><li><a href='#68'>三藏法数——【六着心】</a></li><li><a href='#69'>三藏法数——【六染心】</a></li><li><a href='#70'>三藏法数——【六蔽心】</a></li><li><a href='#71'>三藏法数——【六道】</a></li><li><a href='#72'>三藏法数——【六苦行外道】</a></li><li><a href='#73'>三藏法数——【外道六师】</a></li><li><a href='#74'>三藏法数——【六法令他欢喜】</a></li><li><a href='#75'>三藏法数——【起塔有六意】</a></li><li><a href='#76'>三藏法数——【六种意乐】</a></li><li><a href='#77'>三藏法数——【思修六意】</a></li><li><a href='#78'>三藏法数——【六种巧方便】</a></li><li><a href='#79'>三藏法数——【六斋日】</a></li><li><a href='#80'>三藏法数——【六种戒】</a></li><li><a href='#81'>三藏法数——【广六度行】</a></li><li><a href='#82'>三藏法数——【人死六验】</a></li><li><a href='#83'>三藏法数——【母六亲】</a></li><li><a href='#84'>三藏法数——【父六亲】</a></li><li><a href='#85'>三藏法数——【六难】</a></li><li><a href='#86'>三藏法数——【六界聚】</a></li><li><a href='#87'>三藏法数——【六欲天】</a></li><li><a href='#88'>三藏法数——【三宝有六义】</a></li><li><a href='#89'>三藏法数——【六群比丘】</a></li><li><a href='#90'>三藏法数——【六和敬】</a></li><li><a href='#91'>三藏法数——【六法师】</a></li><li><a href='#92'>三藏法数——【六种阿罗汉】</a></li><li><a href='#93'>三藏法数——【六种摄】</a></li><li><a href='#94'>三藏法数——【六种决定】</a></li><li><a href='#95'>三藏法数——【六种住】</a></li><li><a href='#96'>三藏法数——【六轮对位】</a></li><li><a href='#97'>三藏法数——【种子识六义】</a></li><li><a href='#98'>三藏法数——【六种调伏】</a></li><li><a href='#99'>三藏法数——【六种因】</a></li></ul><br><br><br><br><hr><br><center><div class='zw'><a name=0>三藏法数——【七周行慈】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七周行慈】
    [出天台四教仪集注]    周者周遍也。佛为多嗔众生令修众生缘慈之观而对治之。不出七境。先亲而后冤者。从易而至难也。若以平等之心观之。何冤保亲。于此七境。境境悉以三乐与之。使冤亲无间。故先假作此观以破嗔障。而于众生实未得其乐也。(多嗔者。谓于违情之境多所忿恨也。众生缘慈者。谓缘念一切众生如父母等想。慈愍爱念而与其乐也。从易至难者。谓亲与乐则易。而冤则难也。三乐者。谓佛之乐为上乐。菩萨之乐为中乐。诸天之乐为下乐也。)一上品亲上品亲。谓己之父母师长也。二中品亲中品亲。谓己之兄弟姊妹也。三下品亲下品亲。谓己之朋友知识也。四中人中人。谓非己之冤。非己之亲也。五下品冤下品冤。谓曾害己之朋友知识者也。六中品冤中品冤。谓曾害己之姊妹者也。七上品冤上品冤。谓曾害己之父母师长者也。				                
						</center></div><hr><center><div class='zw'><a name=1>三藏法数——【七种忏悔心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七种忏悔心】
    [出慈悲水忏]    忏。梵语具云忏摩。华言悔过。华梵兼举。故云忏悔。忏名修来。悔名改往。若欲忏悔者。先当起七种心也。一生大惭愧心惭即惭天。愧即愧人。谓自惟我与释迦如来同为凡夫。而今世尊成道以来。已经劫数。而我等轮转生死。未有出期。此实可惭可愧。当以此心而行忏悔也。(梵语释迦。华言能仁。劫。梵语具云劫波。华言分别时节。)二恐怖心谓我等既是凡夫。身口意业常与罪相应。以是因缘。命终之后。应堕地狱畜生饿鬼。受无量苦。如此实为可惊可恐可怖可惧。当以此心而行忏悔也。三厌离心谓我等汉观生死之中。虚假不实。如水上泡。速起速灭。往来流转。犹如车轮。此身众苦所集。一切皆是不净。甚可厌离。当以此心而行忏悔也。四发菩提心梵语菩提。华言道。谓欲得如来身者。当发菩提心救度众生。于身命财无所吝惜。当以此心而行忏悔也。五冤亲平等心谓于一切众生无冤无亲。起慈悲心。无彼我相。平等救度。当以此心普为忏悔也。六念报佛恩心谓如来往昔无量劫中。为我等故。修诸苦行。舍头目髓脑等。如此恩德。实难酬报。我等欲报如来恩者。须于此世勇猛精进。不惜身命。广度众生。同入正觉。当以此心而行忏悔也。七观罪性空心谓我罪性本空。无有实体。但从因缘颠倒而生。当知罪性不在内外。不在中间。本来是空。罪亦何有。若能运此心观。即是真忏悔也。				                
						</center></div><hr><center><div class='zw'><a name=2>三藏法数——【七种礼佛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七种礼佛】
    [出法苑珠林]    谓天竺勒那三藏。睹此方俗。不习礼佛之仪。遂传此七种之法。虽通云礼佛。而有是非浅深不同。盖欲令人知我慢求名二种之非。而归于身心礼等五种之正。从浅至深。修行获益。故有七种礼佛之名也。(勒那。梵语具云勒那摩提。华言实意。中印度人也。)一我慢礼谓人礼佛。身虽设拜。无有敬心。外睹似恭。内怀我慢。是名我慢礼。二求名礼。二求名礼(又名唱和礼。)谓人礼佛。但为要其修行名誉。诈现威仪。常行礼拜。而实无殷重之心。是为求名礼。又名唱和礼者。谓口虽称唱佛名。心实驰求外境。是名唱和礼。三身心礼谓人礼佛。口唱佛名。心存相好。身业翘勤。恭敬供养。无有异念。是名身心礼。四发智清净礼谓人礼佛。慧心明利。达佛境内。内外清净。虚通无碍。礼一佛时。即是礼一切诸佛。礼一切诸佛。即是礼一佛。以诸佛法身。体本融通。故礼一拜。遍通法界。礼佛如是。礼法礼僧亦然。是为发智清净礼。五遍入法界礼谓人礼佛。想自己身心等法。从本以来。不离法界。诸佛不离我心。我心不离诸佛。性相平等。本无增减。今礼一佛。即遍通诸佛。如一室中悬百千镜。有人观镜。镜皆现像。镜无不照。影无不现。如是正观。则功归法界。德用无边。是名遍入法界礼。六正观修诚礼谓人礼佛。摄心正念。虽对佛身。即是自礼自身佛也。盖由一切众生。本有觉性。与佛平等。为随染缘。迷于己性。妄认为恶。无始以来。未曾将一灯一香一礼供养己身佛性。若能返照本觉。则解脱有期。故维摩经云。观身实相。观佛亦然。是名正观修诚礼。七实相平等礼谓人礼佛。前正观中。犹存有礼有观。自他两异。今此一礼。无自无他。凡圣一如。礼用不二。若见佛可尊可敬。见凡可卑可慢。起此之心。即成邪执。故金刚经云。是法平等。无有高下。能礼所礼。其性空寂。是名实相平等礼。				                
						</center></div><hr><center><div class='zw'><a name=3>三藏法数——【七种不净】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七种不净】
    [出天台四教仪集注]    谓修行之人。恐于自他身分而起贪着。妨于正道。故令假作此不净之相。破其着心。故有七种也。一种子不净种子有二。一内种。谓人之身。从昔烦恼业因而生。二外种。谓此身受父母遗体而生。故名种子不净。二受生不净谓人之生。父母交遘。赤白和合。以成其身。故名受生不净。三住处不净谓女人之体。是不净聚。处胎十月。居生熟二脏之间。故名住处不净。(生熟二藏者。谓初受饮食为生。饮食变坏为熟也。)四食啖不净谓处于胎中。唯食母血以资其身。故名食啖不净。五初生不净谓十月满足。头向产门。流血淋漓。腥秽狼籍。故名初生不净。六举体不净谓此身薄皮所覆。从头至足。纯是秽物。故名举体不净。七究竟不净谓业尽报终。捐弃冢间。如朽败木。大小不净。流溢于外。肨胀烂坏。骨肉纵横。故名究竟不净。(大小者。如以身为大。四肢为小之类也。)				                
						</center></div><hr><center><div class='zw'><a name=4>三藏法数——【七法不可避】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七法不可避】
    [出法苑珠林]    一生不可避谓人受生。皆由前世善恶之业。若前世作善。今生善处。前世作恶。今生恶处。若欲避恶报而求生善处。欲辞善处而从恶报者。皆不可得。故云生不可避。二老不可避谓人年幼。颜色鲜泽。发黑齿白。气力坚强。一旦老耄。头白齿落。气短呻吟。形神昏昧。欲使不老。终不可得。故云老不可避。三病不可避谓人强健之时。行步轻捷。饮食自恣。若四大不调。或业缘所感。疾病卒至。眠伏床枕。不能起离。欲使常安无病。终不可得。故云病不可避。(四大者。地大。水大。火大。风大也。)四死不可避谓人生于世。一期果报。或天或寿。皆由前定。毫发无差。业尽报终。岂容逃免。故云死不可避。(一期者。自生至死也。)五罪不可避谓人遇痴邪见。不信三宝。不忠不孝。多造恶业。生遭刑法。死堕恶道。如影随形。欲求脱免。了不可得。故云罪不可避。(三宝者。佛宝。法宝。僧宝也。)六福不可避谓人先世敬重三宝。持戒修善。常行惠施。忠孝君亲。于后世时。生人天中。安乐富贵。随意受用。如此福报。似响应声。毫发无失。故云富不可避。七因缘不可避能生为因。助成为缘。由前生依如是因。则今世遇如是缘。所谓父母兄弟妻子田宅产业等。或得如意。或不如意。皆由前生作善恶业因。今世则招贫富苦乐业缘之报。故云因缘不可避。				                
						</center></div><hr><center><div class='zw'><a name=5>三藏法数——【世间七丈夫】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【世间七丈夫】
    [出华严经疏]    谓能制心离欲。身无过恶。心怀道德。修诸梵行。具此七法。名为世间丈夫也。(梵行即净行也。)一长寿长寿者。谓寿命延长。久住世间。能修梵行。故名丈夫。二妙色妙色者。谓形仪英伟。色相端严。能修梵行。故名丈夫。三无病无病者。谓宿福深厚。无病少恼。能修梵行。故名丈夫。四非半择迦梵语半择迦。华言变。谓有能变男女之形。即五种不男之一也。今言非者。非是不男。非仆非女。能修梵行。故名丈夫。五智慧智慧者。谓有智慧。信受正法。身心猛利。能修梵行。故名丈夫。六威肃威肃者。谓威容整肃。发言人所服。能修梵行。故名丈夫。七大宗叶大宗叶者。谓其家世贵盛。宗支奕叶。流芳永久。能修梵行。故名丈夫。				                
						</center></div><hr><center><div class='zw'><a name=6>三藏法数——【七种人】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七种人】
    [出涅槃经]    师子吼菩萨问佛言。若一切众生既有佛性。何须更习八圣道耶。佛言。性虽本具。要须修习圣道。方见佛性。譬如恒河边有七种人。或为洗浴。或畏贼寇。或为采花。则入河中。河喻生死大河。浴喻出家受戒清净。贼喻烦恼。采花喻七净花以为其因。而求涅槃之果也。(八圣道。又云八正道。即正见。正思惟。正语。正业。正命。正精进。正念。正定也。恒河之恒。梵语又云殑伽。华言天堂来。谓此河从高流下也。入河者。既言出家。合云出河。而言入者。要于生死之中而求涅槃故也。七净花者。戒净花。心净花。见净花。断疑净花。分别净花。行净花。涅槃净花。以此七				                
						</center></div><hr><center><div class='zw'><a name=7>三藏法数——【七众】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七众】
    [出仁王护国经并翻译名义]    七众者。谓出家五众。比丘。比丘尼。沙弥。沙弥尼。式叉摩那。在家二众。优婆塞。优婆夷也。一比丘梵语比丘。华言乞士。谓上乞法以资慧命。下乞食以资色身也。亦名苾刍。盖苾刍。雪山香草有五义。以喻比丘五德。(五义五德者。一体性柔软义。喻比丘折伏身语粗犷之德。二引蔓旁布义。喻比丘度人不绝之德。三馨香远闻义。喻比丘戒香芬馥之德。四能疗疼痛义。喻比丘能断烦恼之德。五不背日光义。喻比丘常向佛日之德也。)二比丘尼(亦名苾刍尼。)梵语尼。华言女。大智度论云。尼得无量仪。故应次于比丘。又佛以仪法不便。故在比丘之三沙弥梵语沙弥。又云室利摩理洛迦。华言自息慈。谓止息世染之情。慈济群生也。以初入佛法之时。多存俗情。故须息恶行慈。是名沙弥。四沙弥尼梵语沙弥尼。又云室利摩理迦。华言勤策女。谓精勤策进佛法功行故也。五式凡摩那梵语式叉摩那。华言学法女。行事钞云。式叉尼具学三法。一学根本。二学六法。三学行法。是名学法女。(根本者。谓不杀。不盗。不淫。不妄语也。六法者。不染心相触。不资人四钱。不断畜生命。不小妄语。不非时食。不饮酒也。行法者。谓大尼之戒行也。)六优婆塞梵语优婆塞。华言清净士。梵语旧云邬波索迦。华言近事男。谓其自行清净。亲近承事佛法也。七优婆夷梵语优婆夷。华言清净女。梵语旧云邬波斯迦。华言近事女。谓其自行清净。亲近承事佛法也。				                
						</center></div><hr><center><div class='zw'><a name=8>三藏法数——【七识住】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七识住】
    [出阿毗昙论]    识即心识。住者。谓此识随所感报而安住也。论中不及四禅天非想非非想天者。偈曰。善处在欲界。及色界三地。无色界亦然。是说为识住。(色界三地者。初禅。二禅。三禅也。无色界亦然者。谓亦有三地。空处。识处。无所有处也。)一欲界人天识住谓欲界中人若初受生。此识即托母胎。遂依母息出入。及出胎身而住。又右因修戒善。感报而生欲天。此识即依化生之身而住。是为欲界人天识住。(戒善者。五戒十善也。)二初禅天识住谓于欲界修习禅定之时。忽觉身心凝然。运运而动。如云如影。咸报而生色界初禅天识住。三二禅天识住谓厌初禅觉观动散。因摄在定。澹然澄静。觉观即灭。乃发胜定之喜。感报而生色界二禅天。此识即依化生之身而住。是为二禅天识住。(觉观者。初心在缘曰觉。细心分别曰观也。)四三禅天识住谓厌二禅喜心涌动。定不坚固。因摄心谛观。喜心即谢。泯然入定。绵绵之乐。从内心发。感报而生色界三禅天。此识即依化生之身而住。是为三禅天识住。五空处天识住谓既得三禅天定。犹厌身色系缚。乃转加功力。观察色身。犹如罗縠。内外通彻。一心念空。无诸色相。感报而生无色界空处天。此识即依空处而住。是为空处天识住。六识处天识住谓既得空处天定。识缘虚空。定心复散乱。即舍虚空。转心缘识。心定不动。感报而生无色界识处天。此识即依识处而住。是为识处天识住。七无所有处天识住谓既得识处天定。此心缘识。无量无边。能坏于定。惟有无心识处。心无依倚。乃为安隐。感报而生无色界无所有处天。此识即依无所有处而住。是为无所有处天识住。				                
						</center></div><hr><center><div class='zw'><a name=9>三藏法数——【华严宗七祖】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【华严宗七祖】
    [出佛祖统纪]    一马鸣尊者马鸣乃西土十一祖也。东天竺国人。说法时。能感群马得解悲鸣。故曰马鸣。依百本大乘经造起信论。是为初祖。二龙树尊者龙树乃西土十三祖也。南天竺国梵志之裔。始生之日。在于树下。因入龙宫而得成道。故号龙树。申明起信论义。是为二祖。(梵语梵志。华言净裔。)三帝心法师帝心。号也。姓杜。讳法顺。世间聋哑者遇之。必能闻能语。唐太宗诏谓之曰朕苦劳热师之神力。何以蠲除。师曰。圣德御宇。微恙何忧。但颁大赦。圣躬自安。上从之。疾遂瘳。因锡号曰帝心。作法界观门。专弘华严。是为三祖。四云华法师云华。寺名也。师居是寺。因以名之。姓赵。讳智俨。得帝心之亲传。以授贤首。其教大行。是为四祖。五贤首法师贤首。谥号也。讳法藏。其先康居国人。唐则天诏于太原寺开华严宗旨。感白光自口而出。须臾成盖。万众欢呼。如对长生殿。指殿隅金师子以喻法体用而为说法。则天领解。遂着其说为金师子章。是为五祖。六清凉法师清凉。号也。姓夏侯氏。讳澄观。会稽人。造华严大疏。唐德宗诞节。如对内殿。能以妙法。清凉帝心。遂赐号清凉。宪宗问华严宗旨。豁然有得。加号大统清凉国师。文宗开成三年示寂。凡历九朝。为七帝门师。是为六祖。(九朝者。唐玄宗。肃宗。代宗。德宗。顺守。宪宗。穆宗。敬宗。文宗也。七帝者。即代宗以下七帝也。)七圭峰法师圭峰。终南山之别名也。师居是山。因得是名。姓何。讳宗密。果州人。清凉尝谓之曰。毗卢华藏。能随我游者。其汝乎。遂着圆觉华严等疏钞。唐文宗诏问佛法大意。赐号大德。是为七祖。(毗卢。梵语具云毗卢遮那。华言遍一切处。华藏即华藏世界也。)				                
						</center></div><hr><center><div class='zw'><a name=10>三藏法数——【七流】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七流】
    [出华严孔目]    流者。即见思二惑也。此惑能漂流众生入生死海故也。谓四果之人。因修四谛之法。能断见思之惑。而不流转三界。故有七流之义焉。(见思惑者。谓意根对法尘起诸分别曰见惑。眼耳鼻舌身五根对色声香味触五尘起诸贪爱曰思惑也。四果者。须陀洹果。斯陀含果。阿那含果。阿罗流果也。四谛者。苦谛。集谛。灭谛。道谛也。三界者。欲界。色界。无色界也。)一见谛所灭流谓初果之人。见真谛理。能断欲界见惑。因灭此惑。不流转欲界。故云见谛所灭流。(初果即须陀洹果也。)二修道所灭流谓第二果第三果之人。因修四谛之观。能断欲界思惑。因灭此惑。不为欲界漂流。故云修道所灭流。(二果即斯陀含果。三果即阿那含果也。)三远离所灭流谓第四果之人。因修四谛之观。而于见思之惑。断尽无余。则能远离三界。不复流转。故云远离所灭流。(四果即阿罗汉果也。)四数事所灭流数事即五蕴十二入十八界等法也。谓第四果之人。能观五蕴等法皆悉空寂。而见思之惑俱尽。不复流转三界。故云数事所灭流。(五蕴者。色蕴。受蕴。想蕴。行蕴。识蕴也。十二入者。眼入。耳入。鼻入。舌入。身入。意入。色入。声入。香入。味入。触入。法入也。十八界者。眼界。色界。眼识界。耳界。声界。耳识界。鼻界。香界。鼻识界。舌界。味界。舌识界。身界。触界。身识界。意界。法界意识界也。)五舍所灭流谓第四果之人。已空五蕴等法。所空之法既无。能空之心亦舍。能所两亡。无憎无爱。一味平等。证于无学。不复流转三界。故云舍所灭流。(无学者。谓阿罗汉见思惑尽。无法可学也。)六护所灭流谓第四果之人。见思惑尽而证无学。于己所证。恐有退失。善加守护。令见思习气。更不再起。不复流转三界。故云护所灭流。(见思习气。谓见思惑之余习气分也。)七制伏所灭流谓第四果之人。见思惑缚已断。色身果缚犹在。应须制伏。令见思习气。永不复起。三界流转。即得止息。故云制伏所灭流。(缚犹束系也。谓由色身所系。不得自在也。)				                
						</center></div><hr><center><div class='zw'><a name=11>三藏法数——【小乘七种圣】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【小乘七种圣】
    [又名七士夫趣亦名七丈夫出天台四教仪集注]    圣。正也。舍凡性入正性。故名为圣。贤首宗立为七士夫趣。亦名七丈夫。名异义同也。一随信行行即进趣之义。谓钝根之。凭他生解。依信而行。进趣于道。故名随信行。二随法行谓利根之人。自以智力。依法而行。进趣于道。故名随法行。三信解谓前信行之人。转入修道。以钝根故。依凭信力。起发真解。故名信解。(修道者。谓二果斯陀含。三果阿那含也。)四见得谓前法行之人。转入修道。以利根故。见法得理。故名见得。五身证谓受想心灭。现身即证涅槃寂静之定。故名身证。(现身。即现生之身。梵语涅槃。华言灭度。)六时解脱谓前信行钝根之人。欲待时节及以缘具。方堪入道。故名时解脱。(缘具有六。谓衣。食。床具。处所。说法人。同学人也。)七不时解脱谓前法行利根之人。能于一切时中进修善业。不待时节及以缘具而入于道。故名不时解脱。				                
						</center></div><hr><center><div class='zw'><a name=12>三藏法数——【善友七事】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【善友七事】
    [出楞严经疏]    谓菩萨常为利乐一切众生。示现世间而作善友。劝导诱掖。开示教他也。(菩萨。梵语具云菩提萨埵。华言觉有情。)一遭苦不舍谓菩萨运大悲大。怜悯六道众生受诸苦恼。故随类现形。种种开示。令得出离。虽代受其苦。心无弃舍。是为遭苦不舍。(六道者。天道。人道。修罗道。饿鬼道。畜生道。地狱道也。)二贫贱不轻谓菩萨运平等心。见一切众生虽乏功德法财以自庄严。而各其本有法身。无德不备。是以心常爱念。不生轻慢。是为贫贱不轻。三密事相告谓菩萨见诸众生本性圆明。众德元具。无始以来。为一切客尘烦恼之所隐覆。不能显现。故委曲相告。令其断除。开发本性。是为密事相告。(客尘者。谓无明之惑。暂自外至。名之为客。以能染污真性。名之为尘也。)四递相覆藏谓菩萨见诸众生善根未熟。未能深信实道。故覆实理而以权法示之。及其善根既熟。堪任实化。故覆其权法而以实理示之。是为递相覆藏。五难作能作谓菩萨但为诱掖众生。人所难为者。悉能为之。故虽着弊垢衣。不以为贫。执除粪器。不以为贱。是为难作能作。六难与能与谓菩萨以自己所悟真实之理。方便教化。亦令一切众生皆得本有真实之性。犹解髺中明珠。而以与人。心无吝惜。是为难与能与。七难忍能忍谓菩萨见诸众生违佛教化。作不善业。生诸恶道。即起哀悯之心。方便度脱。虽经多劫。心无退转。是为难忍能忍。(劫。梵语具云劫波。华言分别时节。)				                
						</center></div><hr><center><div class='zw'><a name=13>三藏法数——【菩萨有七种大】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨有七种大】
    [出菩萨地持经]    一法大法即诸佛所说之法也。谓菩萨能受持十二部经之法。最上最大。故名法大。(菩萨。梵语具云菩提萨埵。华言觉有情。十二部经者。一契经。二重颂。三讽诵。四因缘。五本事。六本生。七希有。八譬喻。九论议。十自说。十一方广。十二授记也。)二心大心即诸佛广大之心也。谓菩萨能发阿耨多罗三藐三菩提心。故名心大。(梵语阿耨多罗三藐三菩提。华言无上正等正觉也。)三解大解谓解了。谓菩萨由解十二部经。了知诸法义理。悉无疑碍。故名解大。四净心大谓菩萨既能解了十二部经。依而行之。则能离诸惑染。超过一切解行。心得清净。故名净心大。五众具大谓菩萨所修福德智慧。皆是成佛之具。毕竟证得无上菩提。故名众具大。(梵语菩提。华言道。)六时大时即时数。谓菩萨历三阿僧祇劫修行六度。毕竟当得无上菩提。故名时大。(三阿僧祇劫者。梵语阿僧祇劫。华言无数时。初阿僧祇劫。从古释迦佛至尸弃佛。二阿僧祇劫。从尸弃佛至然灯佛。三阿僧祇劫。从然灯佛至毗婆尸佛。六度者。一布施。二持戒。三忍辱。四精进。五禅定。六智慧也。)七得大谓菩萨由前六种功德为因。证得无上菩提之果。故名得大。				                
						</center></div><hr><center><div class='zw'><a name=14>三藏法数——【菩萨七相怜愍】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨七相怜愍】
    [出瑜伽师地论]    一无畏怜愍谓菩萨于诸有性。以无畏力。起怜愍心。随顺众生身语意业。利益安乐。是名无畏怜愍。(菩萨。梵语具云菩提萨埵。华言觉有情。)二如理怜愍理即法也。谓菩萨于诸有情。如法怜愍。利益一切。而终不以非法非律非贤善行劝化有情乖违于理。是名如理怜愍。三无倦怜愍谓菩萨于诸有情。殷勤怜愍。随其所宜。发起一切饶益事来。曾无厌倦。是名无倦怜愍。四无求怜愍谓菩萨于诸有情。不待求请。自起怜愍。为作利益。是名无求怜愍。五无染怜愍谓菩萨于诸有情。无爱染心而起怜愍广饶益他。不祈恩报。亦不希望当来之果。是名无染怜愍。六广大怜愍谓菩萨于诸有情。起怜愍心。至广至大。虽遭一切不饶益事。宁自身受苦。终不弃舍。令其安乐。是名广大怜愍。七平等怜愍谓菩萨以如上种种怜愍众生功德相状。普于一切平等饶益。无有分限。是名平等怜愍。				                
						</center></div><hr><center><div class='zw'><a name=15>三藏法数——【藏都七阶】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【藏都七阶】
    [出天台四教仪集注]    藏教者。即小乘经律论三藏教也。阶者。阶级次第也。谓藏教菩萨修行之次第也。(菩萨。梵语具云菩提萨埵。华言觉有情。)一四弘誓愿弘者。大也。誓者。要制其心也。愿者。志求满足也。谓菩萨从初发心。观四谛境。发四弘誓。一未度者令度。即众生无边誓愿度。比观苦谛境。二未解者令解。即烦恼无数誓愿断。此观集谛境。三未安者令安。即法门无量誓愿学。此观道谛境。四未得涅槃者令得涅槃。即佛道无上誓愿成。此观灭谛境也。(梵语涅槃。华言灭度。)二三祇修六度三祇者。三阿僧祇劫也。六度者。布施持戒忍辱精进禅定智慧也。度越也。越生死流。到涅槃				                
						</center></div><hr><center><div class='zw'><a name=16>三藏法数——【七财】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七财】
    [出十诵律并未曾有因缘经]    财者。信等七种出世间之法财也。一切众生。行此七法。资成道果。故谓之财。一信财信即信心。谓信能决定受持正法。以为世佛之资。故名信财。二进财进即精进。谓未能见真谛理。而一心精进求出离道。以为成佛之资。故名进财。三戒财戒即戒律。谓戒为解脱之本。能防身口意之非。止身口意之恶。以为成佛之资。故名戒财。四惭愧财惭者惭天。愧者愧人。谓既能惭愧。则不造诸恶业。以为成佛之资。故名惭愧财。五闻财闻为三慧之首。闻必能思。思必能修。谓若能闻佛声教。则开发妙解。如说而行。以为成佛之资。故名闻财。(三慧者。闻慧。思慧。修慧也。)六舍财舍即舍施。谓若能运平等心。无憎无爱。身命资财。随求给施。无所吝惜。以为成佛之资。故名舍财。七定慧财定慧即止观也。定则摄心不散。止诸妄念。慧则照了诸法。破诸邪见。以为成。之资。故名定慧财。				                
						</center></div><hr><center><div class='zw'><a name=17>三藏法数——【七净华】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七净华】
    [出翻译名义]    不染白净。华乃对果而言。即因中所修之行也。谓二乘修习无漏之业。以七种净行为华。而证道果。故言七净华也。维摩经云。定水湛然。满布以七净华。是也。(二乘者。声闻乘。缘觉乘也。无漏业者。谓修戒定慧之业。不漏落三界生死也。)一戒净华戒净华者。谓摄律仪等戒。即正语正业正命也。谓二乘持守戒法。摄身口意业。若戒行清净。则果自成也。(摄律仪者。谓一切戒法无不聚摄也。正证正业正命者。即身口意三业也。正即不邪也。若三业不邪。则戒体清净矣。)二心净华心净华者。即精进正念正定也。谓二乘修习禅定。当精勤正念。若内心清净。则道果自成也。三见净华见净华者。即正见正思惟也。谓二乘修无漏行。常正思惟。则正见现前。若所见清净。则道果自成也。四断疑净华断疑净华者。即见道也。谓初果须陀洹。修无漏行观。断除疑惑。见道分明。则内心清净。道果自成也。(梵语须陀洹。华言预流。疑惑即见惑。谓意根对法尘起诸分别也。)五分别净华分别净华者。谓二果斯陀含。三果阿那含。修无漏行。断除思惑。于真空理。善能分别。则内慧清净。道果自成也。(梵语斯陀含。华言一来。梵语阿那含。华言不来。思惑者。谓眼耳鼻舌身五根。对色声香味触五尘起诸贪爱也。)六行净华行净华者。谓二果三果。修无漏行。断除思惑则智见分明。慧行清净。道果自成也。七涅槃净华梵语涅槃。华言灭度。涅槃净华者。即无学道也。谓四果阿罗汉。既断见思二惑。无法可学。知见清净。则涅槃之果自成也。				                
						</center></div><hr><center><div class='zw'><a name=18>三藏法数——【七知】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七知】
    [亦名大乘七丈夫出涅槃经]    七知者。谓佛于涅槃会上。告诸菩萨。住于大乘。知七善法。名具足梵行。是也。(梵语涅槃。华言灭度。菩萨。梵语具云菩提萨埵。华言觉有情。)一知法知法者。谓知十二部经能诠之法也。(十二部经者。一契经。二重颂。三讽颂。四因缘。五本事。六本生。七希有。八譬喻。九论议。十自说。十一方广。十二授记也。)二知义知义者。谓知十二部经中一切文字语言所诠之义理也。三知时知时者。谓善知如是时中任修寂静。如是时中任修精进。如是时中任修舍定。如是时中任供养佛。如是时中任供养师。如是时中任修布施忍辱乃至般若等也。(任者。堪也。当也。)四知足知足者。谓于饮食衣药行住坐卧睡寤语默之类。常知止足也。五知自知自者。谓自知我有如是信。如是戒。如是多闻。如是舍。如是慧。如是正念。如是善行。皆悉明了也。六知众知众者。谓知如是等是刹利众。婆罗门众。居士众沙门众。应知是众如是行来。如是坐起。如是说法。如是问答。皆悉明了也。(刹利。梵语具云刹帝利。华言田主。王种也。梵语婆罗门。华言净行。梵语沙门。华言勤息。)七知人尊卑知人尊卑者。人有二种。一者信。二者不信。信者为善人。知其为尊。不信者为恶人。知其为卑。又如二乘之人。但能自度。不能度人。知其为卑。若菩萨之人。不愿自度。但求度他。而能以慈悲之心。利益安乐一切众生。则知其为尊也。(二乘者。声闻乘。缘觉乘也。)				                
						</center></div><hr><center><div class='zw'><a name=19>三藏法数——【七觉分】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七觉分】
    [出法界次第]    觉即觉了。谓觉了所修之法是真是伪也。分即支分。谓此七种法。各有支派分齐。不相杂乱。故名七觉分。亦名七觉支。择进喜三觉分属慧。除舍定三觉分属定。念觉分兼属定慧。故摩诃止观云。修此七觉。即得入道。是也。一择法觉分择即拣择。谓用智慧观察诸法之时。善能简别真伪。而不谬取虚伪之法。故名择法觉分。二精进觉分不杂名精。无间名进。谓修诸道法之时。善能觉了。不行无益苦行。而于真正法中。常能用心专一。无有间歇。故名精进觉分。三喜觉分喜即欢喜。谓心契悟真法。得欢喜时。善能觉了。此喜不从颠倒法生。住真法喜。故名喜觉分。四除觉分除即断除。谓断除诸见烦恼之时。善能觉了。除去虚伪之法。增长真正善根。故名除觉分。五舍觉分舍即舍离。谓舍离所见念着之境。善能觉子虚伪不实。永不追忆。故名舍觉分。六定觉分定即禅定。谓发禅定之时。善能觉了诸禅。不生烦恼妄想。是名定觉分。七念觉分念即思念。谓修诸道法之时。善能觉了。常使定慧均平。若心昏沉之时。当念用择法精进喜三觉分。观察诸法。令不昏沉。若心浮动之时。当念用除觉分。除身口之过非。用舍觉分舍于观智。用定觉分入正禅定。摄其散心。令不浮动。是名念觉分。				                
						</center></div><hr><center><div class='zw'><a name=20>三藏法数——【七方便】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七方便】
    [亦名七贤出天台四教仪集注]    方谓方法。便谓便宜。犹善巧也。谓一切众生欲出三界断除烦恼惑业而证真空涅槃之理。必先以此七种法门而为方便也。(三界者。欲界。色界。无色界也。梵语涅槃。华言灭度。)一五停心停。止也。住也。心即虑知心也。谓众生多贪者。以不净观治之。多嗔者。以慈悲观治之。多散者。以数息观治之。愚痴者。以因缘观治之。多障者。以念佛观治之。修此五法。能止住五种妄心。故名五停心。(因缘观者。谓观十二因缘也。)二别相念别谓各别。相谓行相。念即观也。谓四念处。观身不净。观受是苦。观心无常。观法无我。四种行相。各别不同。故名别相念。三总相念总相者。以身受心法四种。一念俱观。如观身不净。则知受心法皆不净。乃至观法无我。则知身受心亦无我。故名总相念。四暖位暖者从喻立名。以前别相总相念处。观于四谛之境。能发相似之解。伏烦恼惑。得佛法气分。犹如钻木求火。火虽求现。先得暖气。故名暖位。(四谛者。苦谛。集谛。灭谛。道谛也。相似解者。谓于真空之理。虽未真证。已有相似之解也。)五顶位顶者。谓修四谛法所得相似之解。转复增胜。定观分明。在于暖位之上。如登山顶。观望四方。悉皆明了。故名顶位。六忍位忍者忍可也。谓由前所得相似之解。增进善根。于四谛境。堪忍乐欲。故名忍位。七世第一位世即世间也。谓修四谛行。至此渐见法性。将入初果虽未得于圣道。而于世间称为第一。故名世第一位。(初果即须陀洹果也。)				                
						</center></div><hr><center><div class='zw'><a name=21>三藏法数——【七种定名】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七种定名】
    [出翻译名义]    定即禅定也。禅有二种。一者世间禅。二者出世间禅。而定名不出此七种也。(世间禅者。即色界四禅。无色界四无识定等也。出世间禅者。即八背舍。八胜处等也。)一三摩呬多梵语三摩呬多。华言等引。远离沉掉曰等。发生功德曰引。谓能修此定。则离诸烦恼。而引发胜妙功德也。(沉即昏沉。掉即掉举。谓动也。)二三摩地梵语三摩地。华言等持。又云正心行处。谓众生心行。从无始来。常曲不直。能修此定。心则端直。安住一境而不动也。三三摩钵底梵语三摩钵底。华言等至。谓能修此定。正受现前。大发光明。庆快殊胜。处染不染。无有退转也。四驮那演那梵语驮那演那。华言静虑。谓澄神息虑。专思寂想也。五质多翳迦阿羯罗多梵语质多翳迦阿羯罗多。华言心一境性。谓摄心一境。策励正勤而修习也。六奢摩他梵语奢摩他。华言止。谓止息诸根恶不善法。能灭一切散乱烦恼故也。七现法乐住现法乐住者。谓修习禅定。离一切妄想。身心寂灭。现受法喜之乐而安住不动也。(法喜者。谓因闻法而得欢喜也。)				                
						</center></div><hr><center><div class='zw'><a name=22>三藏法数——【七辩】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七辩】
    [出华严经疏]    一捷辩谓菩萨智慧。通达诸法名字。分别无滞。捷如影响。故名捷辩。(菩萨。梵语具云菩提萨埵。华言觉有情。)二迅辩谓菩萨明于事理。心无疑暗。善赴机缘。随问即答。语言迅疾。犹若悬河。故名迅辩。三应辩谓菩萨以一切文字名义。庄严种种法语。应时应机。无有差异。随其所问。应答无穷。故名就辩。四无疎谬辩谓菩萨随一切众生根性所乐闻法而为说之。皆契真理。无有差失。故名无疎谬辩。五无断尽辩谓菩萨于一字中能说一切字。一语中能说一切语。一法中能说一切法。相续连环不断。故名无断尽辩。六多丰义味辩谓菩萨能知名数事理。其义无碍。其味无穷。答问辩说。皆无有量。故名多丰义味辩。七最上妙辩谓菩萨所说诸法。分别明了。清彻远闻。声如频伽。众生乐听。最胜无比。故名最上妙辩。(频伽。梵语具云迦陵频伽。华言妙声鸟。)				                
						</center></div><hr><center><div class='zw'><a name=23>三藏法数——【七常住果】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七常住果】
    [出楞严经]    常住者。无灭无生。不迁不变之谓也。果者。在修曰因。在证曰果。谓此七种即诸佛所证法身之果德也。以其清净圆满。体性坚凝。皆名常住果也。一菩提梵语菩提。华言道。即诸佛所得清净究竟之理也。以其无灭无生。不变不迁。是为常证究竟法身之果。以其无灭无生。不迁不变。是为常住果。三真如离妄曰真。不异曰如。即诸佛所证真实无妄之德。以其无灭无生。不迁不变。是为常住果。四佛性佛性者。党性也。即诸佛所证真觉湛明之性。无染无净。离过绝非。以其无灭无生。不迁不变。是为常住果。五庵摩罗。华言清净。又云白净无垢。此识即诸佛清净本源心体。湛若太虚。纤尘不立。非生死之所拘。非涅槃之能寂。以其无灭无生。不迁不变。是为常住果。六空如来藏空如来藏者。含摄万法而无所积聚也。即诸佛所证清净法身之体。烦恼荡尽。应用无穷。以其无灭无生。不迁不变。是为常住果。七大圆镜智大圆镜智者。洞照万法。无所不知。即诸佛所得本有圆明觉照之智。应物无遍。体不动摇。以其无灭无生。不迁不变。是为常住果。				                
						</center></div><hr><center><div class='zw'><a name=24>三藏法数——【七真如】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七真如】
    [出瑜伽师地论]    一流转真如流转即运动之义。真如者。真名不伪。如名不异也。谓诸众生造作一切行业。流转生死。而真如之体。本无动摇。然亦不妨随缘转变。论云。一切行无先后性。是也。(无先后性者。谓于一切行业。不离真如之理性故也。)二实相真如无虚妄相。故名实相。谓一切法中无人法二执也。人执者。于诸法中计着假名。执以为我。法执者。于五阴身扫为实法。计我所有。若能了此二执皆空。即是实相真如之理也。论云。一切法补特伽罗无我性。及法无我性。是也。(五阴者。色阴。受阴。想阴。行阴。识阴也。梵语补特伽罗。华言人。又云数取趣。)三唯识真如识即心也。谓一切行业。皆由识心而起。而此识心。全由真如之理变现。是名唯识真如。论云。了别一切行。唯是识性。是也。四安立真如安立即建立之义。谓如来所说一切众生色身业行有为之法。迷真逐妄。受生死苦。皆依真如之体建立。是名安立真如。论云。我所说诸苦圣谛。是也。(苦圣谛者。圣。正也。谛即审实不虚之义。谓谛了生死实是苦也。)五邪行如谓如来所说一切烦恼妄惑邪行之法。虽是邪妄。不离真如之体。是名邪行真如。论云。我所说诸集圣谛。是也。(集圣谛者。集即招集之义。谓惑业招集生死之苦也。)六清净真如清净者。不垢不染之义。谓如来所说涅槃清净寂灭之理。本无染污。是名清净真如。论云。我所说诸灭圣谛。是也。(梵语涅槃。华言灭度。灭圣谛者。谓灭生死之苦。而证涅槃寂灭之乐也。)七正行真如谓如来所说一切道品正行之法。皆依真如理体而立。是名正行真如。论云。我所说诸道圣谛。是也。(道品者。即三十七道品。总而言之。不出戒定慧也。道圣谛者。道即能通之义。谓修道品而能通至涅槃也。)				                
						</center></div><hr><center><div class='zw'><a name=25>三藏法数——【七种第一义境界】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七种第一义境界】
    [出入楞伽经]    七种境界者。即诸佛菩萨所证所得之境界也。而皆云第一义者。乃约究竟极处而言。然此七种有通别之异。前六种通于佛及菩萨。后一种乃如来自到境界也。一心境界谓中道之理。无二无别。即诸佛菩萨心之所造至极之处。是名心境界。二慧境界谓至极之理。心既能造。即发通明慧性。以此慧性。分明照了。是名慧境界。三智境界谓既发慧明。则成智用。智力现前。于一切法无所不知。是名智境界。四见境界谓智用既成。则发正见。正见现前。则无诸邪妄。是名见境界。五超二见境界正见现前。则能超过断常二见。是名超二见境界。(断常二见者。谓外道妄计此身灭已。再不更生。是名断见。复计此身灭已。后当更生。是名常见也。)六超子地境界子地即登地菩萨。等视众生。犹如一子。谓诸佛菩萨能以第一义心发明智慧。正见现前。则超于十地而成正觉。是名超子地境界。(十地者。欢喜地。离垢地。发光地。焰慧地。难胜地。现前地远行地。不动地。善慧地。法云地。菩萨得证此地。能发生佛法。故言地也。)七如来自到境界诸如来以性自性第一义心。成就世间出世间上上之法。是名如来自到境界。(如来性自性者。性即不迁不变之义。谓如来以此之性而为自性也。成就世间出世间者。世间。即示同人法而化他也。出世间。即同声闻缘觉菩萨之三乘也。上上法者。唯佛与佛能究竟自到也。)				                
						</center></div><hr><center><div class='zw'><a name=26>三藏法数——【七空】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七空】
    [出入楞伽经]    由凡夫执着妄想自性故如来为说空法以破之。诸经所说空义不一。今言七种者。乃赴一时之机。如应病与药也。一相空谓一切诸法之性。自他共离之相皆空。是为相空。(一切性者。即自他共离之四性也。谓如计一念心从根生即自性。从尘生即他性。根尘合生即共性。离根尘生即离性。于此四性之相。皆不执着。是名皆空。)二性自性空谓于当念观一切所生之法。悉由因缘和合而成。本无自生之性。是为性自性空。三行空谓五阴之身。本无有我。亦无我所。众生不了。执阴成我。从我起行。若能顺性推求。则五阴之法。了不可得。是为行空。(五阴者。色阴。受阴。想阴。行阴。识阴也。我者。谓于五阴中强立主宰。执之为我也。我所者。即五阴之身是也。)四无行空谓不离前所作行。而能了达诸阴展转缘起。无有自性可得。亦无所作之行。是为无行空。五一切法离言说空谓一法皆是妄想而成。本无自性。离诸言说。是为一世法离言说空。六第一义圣智大空谓佛自觉圣智。能空一切见过习气。所空既空。能空亦空。是为第一义圣智大空。(自觉圣者。佛所证第一义心也。见过之气分也。)七彼彼空谓彼外道所计之空。但能空于彼。而不能空于此。是为彼彼空。(空于彼而不能空于此者。谓能空于境而不能空于心也。)				                
						</center></div><hr><center><div class='zw'><a name=27>三藏法数——【七种性自性】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七种性自性】
    [出入楞伽经]    性即不迁变之义。此不迁变性。是如来之自性。故云性自性。(虽有七种之名。不出如来第一义心也。)一集性自性集即聚也。其性自性。乃是万善聚集之因也。此约圣而论。故经云。即三世如来性自性第一义心也。二性自性谓由前第一义心所集万善之因。各有自性存于内故。是名性自性。三相性自性览而可别曰相。谓由前第一义心所集万善之因。各有自相形于外故。是名相性自性。四大种性自性大种即地水火风四大之种子也。无处不有。故名为大。言大种性自性者。谓四大种各有自性也。大种本通凡圣。今约圣报而言。即此大种性自性。是法性五阴之果。是名大种性自性。(五阴者。色阴。受阴。想阴。行阴。识阴也。言法性五阴者。谓如来转生死五阴而成法性五阴。盖即色是真常之色。乃至即识是真常之识是也。)五因性自性因即能生为因。谓前所证大种之果。必有所起之因。即是第一义因心也。是名因性自性。六缘性自性缘即缘助。谓证第一义自性果德虽由因心。须假众缘助显而成。是名缘性自性。(因心者。即因中智慧之心也。众缘者。即万行也。)七成性自性成即成就。谓因缘合而成果也。盖成就如来第一义果德之性。是名成性自性。				                
						</center></div><hr><center><div class='zw'><a name=28>三藏法数——【大乘七善】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【大乘七善】
    [出法华文句]    夫七善之法。乃通大小。今依法华所明。是圆顿大乘之七善也。一时节善谓法华一经。具乎序正流通三分。即初善中善后善也。盖如来演说圆顿一乘之法。虽该序正流通。皆是当机得益之时。是名时节善。二义善谓法华一经所说之法。其义深远。即是顿教了义之理。非声闻缘觉所能测其边底。是名义善。三语善谓法华一经所说之法。其语巧妙。乃如来金口梵音。会理直说。菩萨之心。无不欢喜。即圆顿一乘妙教之文。是名语善。四独一善谓法华一经所说之法。纯一无杂。独为菩萨。不共二乘。即圆顿一乘妙教。是名独一善。(二乘者。声闻乘。缘觉乘也。)五圆满善谓法华一经所说之法。具明世间出世间满足之理。即圆顿一乘妙教。是名圆满善。六调柔善谓法华一经所说之法。清净洁白。唯谈中道之理。而无空假二边瑕秽之相。即圆顿一乘妙教。调和柔顺。是名调柔善。七无缘慈善谓法华一经所说之法。备有梵行之相。即无缘慈也。言无缘者。心不攀缘一切众生。而于一切众生自然现益。是名无缘慈。				                
						</center></div><hr><center><div class='zw'><a name=29>三藏法数——【大乘七种大义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【大乘七种大义】
    [出大乘庄严经论]    一缘大谓菩萨修行大乘之法。由无量修多罗广大法义而以为缘。故名缘大。(菩萨。梵语具云菩提萨埵。华言觉有情。梵语修多罗。华言契经。)二行大谓菩萨修行大乘。既能自利。复能利他。妙行具足。故名行大。三智大谓菩萨修行大乘。常以智慧观察。了知人法无我。于一切境。善能分别。故名智大。四勤大谓菩萨修行大乘。由旷大劫来。发广大心。精修无间。期登圣果。成就菩提。故名勤大。(劫。梵语具云劫波。华言分别时节。梵语菩提。华言道。)五巧大谓菩萨修行大乘。由善巧方便。化导于他。不舍生死。垂形诸趣。于生死中。去住自在。故名巧大。六畏大畏即无所畏也。谓菩萨修行大乘。智力内充。明了决定。于大众中广说一切法义。既决定无失。则无所恐惧。故名畏大。七事大谓菩萨修行大乘。为令一切众生。了其大事因缘。故数数示现世间。演大妙法。入大涅槃。故名事大。(梵语涅槃。华言灭度。)				                
						</center></div><hr><center><div class='zw'><a name=30>三藏法数——【七处征心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七处征心】
    [出楞严经]    七处征心者。佛于楞严会上征诘阿难心目所在之处也。此由阿难遭摩登伽之幻术。佛敕文殊将咒往护。提奖阿难。归来佛所。佛问其发心出家之始。阿难以见佛胜相而答。佛遂征其心目所在。阿难答以目在外而心在内。及佛征其心不在内。又计之在外。如是展转穷逐征诘。至于无所著处。使其妄心无所依止。盖由阿难不知妙净明心。遍一切处。无在我不在。而妄认缘尘。分别影事。以为心相。佛欲破其妄想缘心。显其妙净明体。故有七处征心之说也。(梵语阿难。华言庆喜。梵语摩登伽。华言本性。文殊。梵语具云文殊师利。华言妙德。)一在内在内者。谓阿难因佛征问心目所在。阿难答云。心居身内。目在于外。佛遂问云。汝心若在身内。则应先见身中心肝脾胃等物。然后能见外境。若不先见身中之物。汝心岂在身内。故云。汝言觉了能知之心。住在身内。无有是处。二在外在外者。谓阿难被佛征心非内。则又计于外。故以灯光譬之。谓众生心在身外。不见身中。如灯光在室外。不能照于室内也。佛又问云。汝心若在身外。则身心两异。各不相知。若相知者。云何在外。故云。汝言觉了能知之心。住在身外。无有是处。三遍根遍根者。谓阿难被佛征心非外。则又计为潜伏根裹。(根谓眼根。)故以琉璃笼眼为喻。谓眼合于心。如琉璃笼于眼
        上。若眼见物时。心即随能分别。无有障碍。如琉璃合眼。不碍于见物也。佛乃责其法喻不齐。汝若以琉璃喻眼。则眼亦可见。眼若可见。即同于境矣。眼若同境。则心境各异。岂可云心遍伏根内。随即分别耶。故云。汝言觉了能知之心。潜伏根裹。无有是处。四在闇内在闇内者。谓阿难被佛征诘心不在根裹。则又计云。诸众生身。腑藏在中。窍穴居外。如我今者。开眼见明为见外。闭眼暗为见内。佛乃问其汝当闭眼见暗之时。此暗境界与眼对否。若与眼对。暗在眼前。云何成内。若不能者。云何成见。故云。汝言见暗名见内者。无有是处。五随所合处随所合处者。谓阿难被佛徽诘不在暗内。则又计之。随所合处。心则随有。佛乃问云。汝言随所合处。心随有者。是心无体。则无所合。心若有体。则汝以手自挃其身。汝心必能知觉。此知觉心。为复内出。为从外来。若于内出。则见身中。若从外来。先合见面。既非内外。则无出入。出入既无。体性何有。若无有体。谁为随合。故云。随所合处。心随有者。无有是处。六在中间在中间者。谓阿难被佛征诘心非随所合处而有。则又计心在于根尘中间。佛又问云。汝心若在根尘之中。此之心体。为复兼于根尘。为不兼于根尘。若兼于根尘。则根有知而尘无知。成敌两立。云何为中。若不兼者。不属根尘。即无体性。中何有相。故云当在中间。无有是处。(成敌两立者。谓根与尘而成敌对。有知与无知而成两立也。)七无著无著者。谓阿难被佛征诘心不在中间。则又计之。一切无著。名之为心。佛又问云。汝言不著名为心者。如世间虚空水陆飞行一切物象。汝心不着。此等物象。为有为无。若言无者。则同龟毛兔角。云何更有不着之物而言不着。若言有者。物在则心亦在。云何无著。故云。一切无著。名觉知心。无有是处。				                
						</center></div><hr><center><div class='zw'><a name=31>三藏法数——【法华七喻】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【法华七喻】
    [出法华文句]    一火宅喻火譬众生五浊等苦。宅譬三界。谓三界众生为五浊八苦之所煎逼而不得安隐。犹大宅被火所烧而不能安居。故以火宅为喻也。(五浊者。劫浊。见浊。烦恼浊。众生浊。命浊也。三界者。欲界。色界。无色界也。八苦者。生苦。老苦。病苦。死苦。爱别离苦。怨憎会苦。求不得苦。五阴盛苦也。)二穷子喻谓二乘之人。无大乘功德法财之所庄严。犹贫穷之子。缺乏衣食之资以活身命。故以穷子为喻也。(二乘者。声闻乘。缘觉乘也。大乘功德法财者。即六度万行也。)三药草喻药草者。譬三乘人根性也。草有三种。谓小草中草大草。小草喻天人。能治众病。以喻三乘之人。根器虽高下不同。若蒙如来慈云法雨润泽。则能成大医王。普救群品。故以药草为喻也。(三乘者。声闻乘。缘觉乘。菩萨乘也。)四化城喻无而忽有名化。防非御敌名城。以喻涅槃能防见思之非。御生死之敌也。谓如有人欲至宝所。而于中途退还。有聪慧导师。权化作城暂止息。然后即忘失。流转生死。故世尊权设方便。令其先断见思烦恼。而暂证真空涅槃以为稣息。然后到于究竟宝所。故以化城为喻也。(梵语涅槃。华言灭度。见思者。谓意根对法尘起诸分别曰见。眼耳鼻舌身五根对色声香味触五尘起诸贪爱曰思也。宝所者。喻实相之理。即究竟大涅槃也。)五衣珠喻衣珠者。衣中之珠也。谓如有人至亲友家醉酒而卧。亲友即以宝珠系其衣内。而不觉知。自受贫苦。后因亲友告言。汝身衣内。自有无价宝珠。何为衣食乃至如是。其人于是得珠。受用无极。以喻二乘之人。昔于大通佛所。曾下大乘之种。因无明所覆。不能觉了。后因如来方便开示。遂乃得证大乘之果。利乐无穷。故以衣珠为喻也。六髺珠喻髺珠者。轮王髺中之珠也。轮王喻如来。髺喻二乘权教。珠喻一乘实理。珠在髺中。犹实理为权所隐也。此谓如来于法华会上开权显实。授记二乘而得作佛。犹轮王解髺中之珠以与功臣。故以此为喻也。七医子喻医喻如来。子喻三乘人也。谓诸子无知。饮他毒药。心即狂乱。父设方便。令服好药以瘥其病。此譬三乘之人。信受权教。不得正道。如来设诸方便。令服大乘法药。速除苦恼。无复众患。故以医子为喻也。				                
						</center></div><hr><center><div class='zw'><a name=32>三藏法数——【七种立题】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七种立题】
    [出天台四教仪集注]    隋天台智者大师。谓一大藏经题。不出人法譬三者而已。因以单复具足不同。遂立为七种也。一单一人立题单人者。如佛说阿弥陀等经。是也。谓释迦佛佛为能说之人。阿弥陀佛为所说之人。此经以两土果人立名。故云单人立题。(梵语释迦。华言能仁。梵语阿弥陀。华言无量寿。两土果人者。释迦佛为娑婆国土之果人。弥陀佛为极乐国土之果人也。)二单法立题单法者。如大般涅槃等经。是也。谓大般涅槃以法立名。故云单法立题。(梵语般涅槃。华言灭度。谓大患永灭超度生死。是究竟之法也。)三单譬立题譬者。比喻之义。如梵网等经。是也。谓梵网以譬喻立名。故云单譬立题。(梵网者。谓梵天宝网。其目不同。以譬戒律之目。亦各各不同也。)四人法立题人法者。如文殊问般若等经。是也。谓文殊是人。般若是法。以二者合言。故云人法立题。(文殊。梵语具云文殊师利。华言妙德。梵语般若。华言智慧。)五法譬立题法譬者。如沙法莲华等经。是也。谓妙法。莲华是譬。以二者合言。故云法譬立题。六人譬立题人譬者。如如来师子吼等经。是也。谓如来是人。师子是譬。以二者合言。故云人譬立题。七具足立题具足者。如大方广佛华严等经。是也。谓大方广是法。佛是人。华严是譬也。以三者具足。故云具足立题。				                
						</center></div><hr><center><div class='zw'><a name=33>三藏法数——【观心释华严经题七字】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【观心释华严经题七字】
    [出华严经疏]    一大是心体大即常也。遍也。体即心体也。谓此心体。含容法界。称性周遍。平等广博。不变不迁。无外无际。故云大是心体。二方是心相方即方法。相即轨持也。谓无边法相。恒沙性德。皆由此心轨持含摄。故云方是心相。三广是心用广即包博。用即业用也。谓此心业用。广博无际。而能出生万法。应用我尽。故云广是心用。四佛是心果佛即觉也。果即菩提之果也。谓能离诸烦恼。觉了万法。具一切智。而得无上菩提。乃是证此心之果。非从外得。故云佛是心果。(梵语菩提。华言道。)五华是心因华即喻也。因即行也。谓以种种万行之因华。皆由此心而能开觉。故云华是心因。六严是心功严即庄严。功即功用也。谓能以万行因华。庄严法身果体。皆由此心运用之功。故云严是心功。七经是心教经即能诠之名。教即言量也。谓于一文一句。诸法众理。行布圆融。地位法门。皆由此心诠量该通。故云经是心教。				                
						</center></div><hr><center><div class='zw'><a name=34>三藏法数——【华严经题七字义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【华严经题七字义】
    [出华严经大疏第三卷]    一大大即常体得名。常遍为义。谓旷兼无际。体不变易。竖穷三际。横亘十方也。(三际者。即过去现在未来三世也。)二方方即就法得名。轨持为义。谓双持体相。十界常规。能令一切众生师轨而生解也。(双持体相者。体即是性。谓持性与相也。十界者。佛界。菩萨界。缘觉界。声闻界。天界。人界。修罗界。饿鬼界。畜生界。地狱界也。)三广广即从用得名。包博为义。谓称性而周。用无有尽。包容法界。普遍十方也。四佛佛即就人得名。觉照为义。谓觉斯玄妙。开解一切。悟大夜之重昏。朗万法之幽邃也。五华华即从喻得名。感果严身为义。谓行敷荣。心华开觉。万行圆成。众德备体也。六严严即功用得名。资妆为义。谓旷劫修成。众法悉备。资广大之体用。妆真应之佛身也。(劫。梵语具云劫波。华言分别时节。)七经经即能诠得名。贯摄为义。谓蕴无穷之性相。注无竭之涌泉。贯玄凝之妙义。摄无边之海会也。				                
						</center></div><hr><center><div class='zw'><a name=35>三藏法数——【华严七处说】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【华严七处说】
    [出华严经随疏演义钞]    华严者。因行如华庄严果德也。七处进。佛说华严经之处也。所谓人间三处。即菩提场。普光明殿。逝多林。天上四处。即忉利天。夜摩天。兜率天。他化天也。第一处菩提场梵语菩提。华言道。谓佛在摩竭提国阿兰若菩提场中始成正觉。于此处说如来依正果报法门。共六品经。一世主妙严品。二如来现相品。三普贤三昧品。四世界成就品。五华藏世界品。六毗卢遮那品也。(梵语摩竭提。华言善胜。又云无恼。梵语阿兰若。华言闲静处。菩提场者。如来成道之场也。)第二处普光明殿普光明殿者。谓其殿众宝所成。光明映照也。又佛于中说法。普放光明故也。此处凡三番聚会。共说十八品经。初于此处说十信等法门。共六品经。一如来名号品。二四圣谛品。三光明觉品。四菩萨问明品。五净行品。六贤首品。次于此处说等觉法门。凡十一品经。一十定品。二十通品。三十忍品。四阿僧祇品。五寿量品。六菩萨住处品。七佛不思议品。八十身相海品。九如来随好光明品。十普贤行品。十一如来出现品。后于此处说离世间法。即经中离世间品也。第三处忉利天梵语忉利。华言三十三。即须弥山顶帝释所居之处也。此处说十住等法门。共六品经。一升须弥山品。二山顶偈赞品。三十住品。四梵行品。五发心功德品。六明法品也。(梵语须弥。华言妙高。帝释。梵语释提桓因。华言能天主。今言帝释者。华梵双举也。)第四处夜摩天梵语夜摩。华言善时。谓此天时时唱快乐故也。此处说十行等法门。共四品经。一升夜摩天品。二夜摩偈赞品。三十行品。四十无尽藏品也。第五处兜率天梵语兜率。华言知足。谓于五欲境上。知止足故也。此处说下加向等法门。共三品经。一升兜率天品。二兜率偈赞品。三十回向品也。(五欲者。色欲。声欲。香欲。味欲。触欲也。)第六处他化天他化者。诸欲乐境。不劳自化。皆由余天所化。而自在受用故也。此处说十地法门。即经中十地品也。第七处逝多林梵语逝多。华言胜林。即给孤独园。此处说入法界法门。即经中入法界品也。(给孤独园者。即给孤长者买只陀太子之园以奉佛也。)				                
						</center></div><hr><center><div class='zw'><a name=36>三藏法数——【周行七步】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【周行七步】
    [出涅槃经]    周者周帀。四方上下四维也。经云。如来于阎浮提林微尼园示现。从母摩耶而生。生已。即周行七步。唱如是言。我于天人阿修罗中。最尊最上。父母人天。见已惊喜。生希有心。而诸人等。谓是婴儿。而我此身。无量劫来。久离是法。如来身者。即是法身。非是肉血筋脉骨髓之所成立。随顺世间众生法。故示为婴儿也。(梵语阎浮提。华言胜金洲。梵语林微尼。或云蓝毗尼。华言解脱处。摩耶。梵语具云摩诃摩耶。华言大术。佛母也。梵语阿修罗。华言无端正。婴儿者。小儿也。劫。梵语具云劫波。华言分别时节。)一南行七步南行七步者。示现欲为无量众生作上福田故也。二西行七步西行七步者。示现生尽。永断老死。是最后身故也。三北行七步北行七步者。示现已度诸有生死故也。四东行七步东行七步者。示为众生而作导首故也。五四维行七步四维者。东南东北西南西北也。四维行七步者。示现断灭种种烦恼四魔种性。成于如来应正遍知故也。(四魔者。天魔。阴魔。死魔。烦恼魔也。正遍知者。即如来十号之一也。)六上行七步上行者。谓升虚空而行也。上行七步者。示现不为不净之物之所染污。犹如虚空故也。七下行七步下行者。谓从虚空而下也。下行七步者。示现法雨灭地狱火。令彼众生受安隐乐。为毁禁戒者。示作霜雹而能净洗其故也。				                
						</center></div><hr><center><div class='zw'><a name=37>三藏法数——【如来七种语】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【如来七种语】
    [出涅槃经]    一因语谓如来于现在因中。说未来果。如云众生乐杀。乃至乐行邪见。以此为因。是人当受地狱果报。若不乐杀生。乃至不行邪见。以此为因。是人当受天人果报。是名因语。二果语谓如来于现在果中。说过去因。如云贫穷众生。颜貌丑陋。不得自在。此之果报。皆由是人前世破戒嗔妒。无有惭愧之心而为其因。若见众生多财世富。诸根完具。威德自在。此之果报。皆由是人前世持戒布施。精勤惭愧。无有嗔妒之意而为其因。是名果语。三因果语谓如来说众生现在六入触等之果。乃由过去之业为因。如来亦说六入触等。能起惑业。为未来之因。而招未来之果。是名因果语。(六入者。眼入色。耳入声。鼻入香。舌入味。身入触。意入法也。)四喻语谓如来说法。为众生根钝。非由譬喻。则不能领解。如师子王。以喻佛身。乃至大象王。大龙王。波利质多罗树。七宝聚。大海。须弥山。船师。导师。若是等喻。皆名喻语。(梵语波利质多罗。华言圆生。以其枝叶四布也。七宝者。金。银。琉璃。玻黎。砗磲。码瑙。赤真珠也。梵语须弥。华言妙高。)五不应语谓如来说法。必依真俗二谛之理。真则言一切法离性离相。皆即中道。俗则言世间出世间之法。法法宛然。不可断灭。如是说者。无不于理相应。言不应者。如云天地可合。河不入海。如是等说。于理不应。故名不应语。六世流布语谓如来随顺众生。凡所演说。即同世间流布之语。如说男女大小。车乘房舍。乃至城邑僧坊之类。是名世流布语。七如意语谓如来于诸众生。凡所教诫。悉如其意。方便而说。如云我所诃责毁禁之人。令彼自责。护持禁戒。乃至说诸众生悉有佛性。为令不放逸故之类。是中如意语。				                
						</center></div><hr><center><div class='zw'><a name=38>三藏法数——【七种无上】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七种无上】
    [出菩萨地持经]    一身无上谓如来以三十二相。八十种好。庄严其身。世出世间。无有超过其上。是名身无上也。(三十二相者。足下安平相。千辐轮相。手指纤长相。手足柔软相。手足缦网相。足跟满足相。足趺高好相。端如鹿王相。手过膝相。马阴藏相。身纵广相。毛孔生青色相。身毛上靡相。身金色相。身光面各一丈相。皮肤细滑相。七处平满相。两腋满相。身如师子相。身端直相。肩圆满相。四十齿相。齿白齐密相。四牙白净相。颊车如师子相。咽中津液得上味相。广长舌相。梵音深元相。眼色如金精相。眼睫如牛王相。眉间白毫相。顶肉髺成相也。八十种好。一指爪狭长。二手足				                
						</center></div><hr><center><div class='zw'><a name=39>三藏法数——【如来七胜事】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【如来七胜事】
    [出优婆塞戒经]    一身胜谓如来身真金色。相好光明。而自庄严。一切无比。众生乐见。无有厌足。是名身胜。二法住胜谓如来既于诸法自得利益。住于真如法位。又复怜愍一切众生。皆欲令其安住于此。与己无异。是名法住胜。(真如法位者。谓一切诸法皆以真如理性而为位也。)三智胜谓如来所俱智慧。无量无边。非诸声闻缘觉所及。是名智胜。四具足胜谓如来于行命戒见四者。无不具足。非诸声闻缘觉所及。是名具足胜。(行者。六度梵行。即布施。持戒。忍辱。精进。禅定。智慧也。命者。清净正命也。戒者。大小戒品也。见者。清净正见也。)五行处胜谓如来所修百千三昧。九种大禅。一切胜行。具足圆满。非诸声闻缘觉菩萨所及。是名行处胜。(梵语三味。华言正定。九种大禅者。自性禅。一切禅。难禅。一切门禅。善人禅。一切行禅。除烦恼禅。此世他世禅。清净净禅也。菩萨。梵语具云菩提萨埵。华觉有情。)六不可思议胜谓如来所有神通道力。万行圆成。诸法具足。声闻缘觉菩萨不能测其少分。是名不可思议胜。七解脱胜解脱者。离诸系缚自在无碍也。谓如来一切烦恼惑业。净尽无余。自在无碍。超胜一切。故名解脱胜。				                
						</center></div><hr><center><div class='zw'><a name=40>三藏法数——【婆伽婆七义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【婆伽婆七义】
    [出涅槃经]    婆伽婆者。总万德至极之名也。经云。婆伽婆。具此七义。不翻华言者。多含义故。即五种不翻之一也。(五种不翻者。秘密不翻。多含度不翻。此方无不翻。顺古不翻。生善不翻。)一能破烦恼破者。裂断也。烦恼者。昏烦之法恼乱心神也。谓如来断诸烦恼乃至无明之惑。净尽无余。故云能破烦恼。二能成就诸善法谓如来于往昔无量劫中。恭敬父母和尚诸师上座。乃至修行六度四无量等一切善法。故云能成就诸善法。(劫。梵语具云劫波。华言分别时节。六度者。一布施。二持戒。三忍辱。四精进。五禅定。六智慧也。四无量者。慈无量。悲无量。喜无量。舍无量之四心也。)三善解诸法义谓如来于无量劫中。修习信进念定慧善根。常为法利。不为食利。若读若诵。而于诸法义理。无不通达晓了。故云善解诸法义。(信进念定慧。名为五根。亦名五力。谓信则信于正道助道之法。进则于正助之道精进勤修也。念则观想思念正助之道精进勤修也。念则观想思念正助之道也。定则摄心在定。慧则内性自照也。)四有大功德无能胜谓如来于无量劫。常修出世间心。及出家心。无为之心。无诤讼心。而能成就无上大菩提心。故云有大功德无能胜。(梵语菩提。华言道。)五有大名闻遍十方谓如来能具十力四无所畏常乐我净之德。大千世界无不闻知。故云有大名闻遍十方也。(十力者。是处非处智力。过现未来业报智力。诸禅解脱三昧智力。诸根胜劣智力。种种解智力。种种界智力。一切至处道智力。天眼无碍智力。宿命无漏智力。永断习气智力也。四无所畏者。一切智无所畏。漏尽无所畏。说障道无所畏。说尽苦道无所畏也。常乐我净者。不迁不变名常。离生死苦名乐。自在名我。惑尽名净也。)六能种种大惠施谓如来于无量劫中。常为众生而行布施。乃至衣服珍宝。头目髓脑。无所吝惜。故云能种种大惠施。七无量阿僧祇劫吐女根梵语僧祇劫。华数时。吐者不受之义。即出离也。谓如来于初阿僧祇劫尸弃佛时。已离女身。永不复受。故云吐女根也。(梵语尸弃。华言火。又云持髺。)				                
						</center></div><hr><center><div class='zw'><a name=41>三藏法数——【七佛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【七佛】
    [出翻译名义]    七佛者。谓过去庄严劫中三佛。现在贤劫中四佛也。(劫。梵语具云劫波。华言分别时节。庄严劫者。谓此劫中多所庄严也。贤劫者。谓此劫中多贤人也。)一毗婆尸佛梵语毗婆尸。华言有四。以其如月圆智满。则云遍见。魄尽惑亡。则云净观。既圆且净。则云胜观胜见。是为七佛之首也。二尸弃佛梵语尸弃。华言火。又云持髺。谓无分别智。最为尊上。处于心顶也。过毗婆尸佛三十劫后而成正觉。(无分别智者。即根本智。谓为众智之本也。)二毗舍浮佛梵语毗舍浮。华言遍一切自在。谓烦恼断尽。于一切处无不自在。而为庄严劫中千佛之最后一佛也。(烦恼者。无明也。)四拘留孙佛梵语拘留孙。华言所应断。谓断一切烦恼。永尽无余。于贤劫中第九减劫。人寿减至六万岁时。出世成佛。为千佛首。五俱那含牟尼佛梵语俱那含牟尼。华言金寂。谓金则明现。寂则无碍也。大智度论。又名迦那牟尼。华言金仙人。谓身金色故也。人寿减至四万岁时。于阎浮提出世成佛。(梵语阎浮提。华言胜金洲。)六迦叶佛加叶。梵语具云迦叶波。华言饮光。谓身光显赫。能饮蔽一切光明故也。人寿减至二万岁时。出世成佛。七释迦牟尼佛梵语释迦牟尼。华言能仁寂默。能仁是姓。寂默槃。悲智双运。得物无穷。故立此号也。人寿减至一百岁时出世。为贤劫中第四佛。				                
						</center></div><hr><center><div class='zw'><a name=42>三藏法数——【僧用六物】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【僧用六物】
    [出僧祇律并翻译名义]    一僧伽黎梵语僧伽黎。华言合。又云重。谓割之合成而重叠也。此衣于说法时着。二郁多罗僧梵语郁多罗僧。华言上着衣。谓加于安陀会之上也。此衣于入众礼诵时着。三安陀会梵语安陀会。华言中宿衣。谓于宿睡及作务时着。四漉水囊会正记云。西方用白氎。东土宜用密绢。若是生绢。小虫直过。可取熟绢为之。此护生之具。故比丘用之。(梵语比丘。华言乞士。)五钵多罗梵语钵多罗。华言应器。发轸钞云。应法之器也。谓体色量三者。皆须与法相应。体有二。泥及铁也。色者。熏作黑赤色。或孔雀咽色。使鸽色。量者。大受三斗。小受一斗半。故名应器。六尼师坛梵语尼师坛。华言坐具。或云坐衣。业疏云。长四尺。广三尺。是也。				                
						</center></div><hr><center><div class='zw'><a name=43>三藏法数——【六种论】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种论】
    [出瑜伽师地论]    谓决择是非。议论得失。故名为论。一言论谓以一切言说。决择是非。辩论得失。故名言论。二尚论尚。高也。尊也。谓世间一切事理。随所尊尚。随所应闻。决择是非。辩论得失。故名尚论。三诤论诤。止也。谓以言论互止其失也。或因诸欲。更相侵夺而起。或因身口恶行。互相讥毁而起。或因有无等见。彼此执着而起。皆由未离欲界贪嗔痴惑。坚执缚着。更相发忿而起鬭诤。兴种种论。故名诤论。四毁谤论谓人怀恨发愤。或以粗恶语。或以不逊语。或以不实语等。更相毁谤。故名毁谤论。五顺正论谓人随顺正法。为诸众生研究义理。决择是非。令断疑惑。故名顺正论。六教导论教即教训。导即导引。谓决择是非。辩论得失。教导于人。令其开悟真实之智。心未定者。令心得定。心已定者。令得触脱。故名教导论。				                
						</center></div><hr><center><div class='zw'><a name=44>三藏法数——【舍由六缘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【舍由六缘】
    [旧名舍心由六出俱舍论]    一由受心断坏故舍谓心先受一切恶法。今或得戒得定。作是念言。我从今时。弃先所受。是名由受心断坏故舍。二由势力断坏故舍谓由净信力故。烦恼势力。自然断坏。如弓放箭。势力尽时便止。是名由势力断坏故舍。三由作业断坏故舍谓如所受恶法。作诸恶业。由改悔故。后更不作。是名由作业断坏故舍。四由事物断坏故舍谓所施诸物及所施为等事。皆悉断坏无常。是名由事物断坏故舍。五由寿命断坏故舍谓所依寿命。有断坏故。是名由寿命断坏故舍。六由善根断坏故舍谓起加行。断坏欲界一切非色善法。是名由善根断坏故舍。(非色善法者。谓非色界善法。乃欲界之善法根断。即上生色界也。)				                
						</center></div><hr><center><div class='zw'><a name=45>三藏法数——【六种身风】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种身风】
    [出显宗论]    一入息风谓诸众生处胎卵位时。先于脔中有业风起。穿身成穴。如藕根茎。复有外风渐从口鼻相续而入。名入息风。二出息风谓入息风适至身内。有风续出。名出息风。三发语风谓风从脔中生。流转冲喉。鼓动唇舌。由此势力而能发声。名发语风。四除弃风谓有别风蠲内秽物。心生苦受。欲除弃之。以风引出。因此风力。令身安稳。名除弃风。五随转风谓有别风遍随身支诸毛孔转。名随转风。六动身风谓身动转。皆属于风。名动身风。				                
						</center></div><hr><center><div class='zw'><a name=46>三藏法数——【六种梦】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种梦】
    [出华严经随疏演义钞]    一正梦正梦者。谓内心无所感动。而自形于梦也。二噩梦噩梦者。谓因内心有所惊愕。而形于梦也。(噩韵会作愕。)三思梦思梦者。谓因内心有所思惟。而形于梦也。四寤梦寤梦者。谓因昼有所见。夜则形于梦也。五喜梦喜梦者。谓因内心有所欣喜。而形于梦也。六惧梦惧梦者。谓因内心有所怖惧。而形于梦也。				                
						</center></div><hr><center><div class='zw'><a name=47>三藏法数——【六种力】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种力】
    [出增一阿含经]    一小儿啼为力谓小儿啼显力。二女人嗔为力谓女人柔弱。有所争说。必依嗔恚而起。故名女人嗔为力。三沙门忍为力梵语沙门。华言勤息。谓沙门常以忍辱为心。而能御诸恶境。无所嗔恚。故名沙门忍辱为力。四国王憍慢为力谓国王威势尊重。天下归伏。故名国王憍慢为力。五罗汉专精为力罗汉。梵语具云阿罗汉。华言无学。谓罗汉修行。精进勇猛。心不放逸。故名罗汉专精为力。六诸佛慈悲为力佛。梵语具云佛陀。华言觉。谓佛运慈悲之心。弘益一切众生。无所障疑。故名诸佛慈悲为力。				                
						</center></div><hr><center><div class='zw'><a name=48>三藏法数——【六尘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六尘】
    [出涅槃经]    尘即染污之义。谓能染污情识。而使真性不能显发。涅槃经中。称此六尘。名六大贼。以能劫夺一切善法故也。一色尘谓青黄赤白之色。及男女形貌色等。是名色尘。二声尘谓丝竹环佩之声。及男女歌咏声等。是名声尘。三香尘谓旃檀沉水饮食之香。及男女身分所有香等。是名香尘。四味尘谓种种饮食肴饍美味等。是味尘。五触尘触即着也。谓男女身分柔软细滑。及妙衣上服等。是名触尘。六法尘谓意根对前五尘。分别好丑。而起善恶诸法。是名法尘。				                
						</center></div><hr><center><div class='zw'><a name=49>三藏法数——【六入】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六入】
    [出法界次第]    入即趣入之义。谓六根为六识所依。能入六尘。故名六入。一眼入谓眼根为识所依。能入于色。故名眼入。二耳入谓耳根为识所依。能入于声。故名耳入。三鼻入谓鼻根为识所依。能入于香。故名鼻入。四舌入谓舌根为识所依。能入于味。故名舌入。五身入谓身根为识所依。能入于触。故名身入。六意入谓意根分别五尘。能入于法。故名意入。				                
						</center></div><hr><center><div class='zw'><a name=50>三藏法数——【六种味】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种味】
    [出阿毗达磨俱舍论]    谓凡调和饮食之味。各有所宜。无出此之六种。虽进修道行之人。不尚于味。然滋益色力。亦由于此。所谓身安则道隆。故有六味之须也。一淡味淡。薄味也。味之淡者。是受诸味之体也。二碱。盐味也。其性润。能滋于肌肤。故味之调者。必以盐为首。三辛味辛辣味也。其性热能暖腑藏之寒。故味之辣者为辛。四酸味酸。酢味也。其性凉。能解诸味之毒。故味之酢者为酸。五甘味甘。甜味也。其性和。能和脾胃。故味之甜者为甘。六苦味苦。苦味也。其性冷。能解腑藏之热。故味之冷者为苦。				                
						</center></div><hr><center><div class='zw'><a name=51>三藏法数——【六识】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六识】
    [出法界次第]    六识者。眼耳鼻舌身意。各有识也。谓依五根。能见五尘而为五识。于五尘境而起分别。为第六识。一眼识谓眼根若对色尘。即生眼识。眼识生时。但能见色。而未起分别也。二耳识谓耳根若对声尘。即生耳识。耳识生时。但能闻声。而未起分别也。三鼻识谓鼻根若对香尘。即生鼻识。鼻识生时。但能齅香。而未起分别也。四舌识谓舌根若对味尘。即生舌识。舌识生时。但能尝味。而未起分别也。六意识谓意根若对法尘。即生意识。意识生时。即能于五尘之境分别善恶好丑也。				                
						</center></div><hr><center><div class='zw'><a name=52>三藏法数——【龟藏六】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【龟藏六】
    [出法句譬喻经]    佛在世时。有一道人。在河边树下学道。十二年中想念不除。六根贪染。曾无宁息。不能入道。佛知其可度。化作沙门。至彼寄宿。须臾月明。有龟从河中出。来至树下。复有水狗。饥行求食。便欲啖龟。龟乃缩其头尾及与四足藏于甲中。遂不能啖。于是道人问沙门曰。此龟有护命之铠。水狗不能加害。沙门答云。吾念世人。不如此龟。不知无常。放恣六情。外魔得便。即说颂曰。藏六如龟。防意如城。慧与魔战。胜则无患。(六根者。眼根。耳根。鼻根。舌根。身根。意根也。梵语沙门。华言勤息。六情。即六根也。)一头喻眼头喻眼者。谓龟以头藏于甲中。以譬众生收摄眼根。不令观色。则不被一切色尘之所害也。二前左足喻耳前左足喻耳者。谓龟以前左足藏于甲中。以譬众生收摄耳根。不令闻声。则不被一切声尘之所害也。二前右足喻鼻前右足喻鼻者。谓龟以前右足藏于甲中。以譬众生收摄鼻根。不令闻香。则不被一切香尘之所害也。四后左足喻舌后左足喻舌者。谓龟以后左足藏于甲中。以譬众生收摄舌根。不令尝味。则不被一切味尘之所害也。五足喻身后右足喻身者。谓龟以后右足藏于甲中。以譬众生收摄身根。不令觉触。则不被一切触尘之所害也。六尾喻意尾喻意者。谓龟以尾藏于甲中。以譬众生收摄意根。不令知法。则不被一切法尘之所害也。				                
						</center></div><hr><center><div class='zw'><a name=53>三藏法数——【六根互用】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六根互用】
    [出楞严经]    六根互用者。谓眼等六根更互而有其用也。如涅槃经云。如来一根。则能见色闻声。齅香别味。觉触知法。一根既尔。余根亦然。此真六根互用也。若据法华经师功德品中所明。谓人以持经力故。得胜根用。虽未入初地。亦能一根具五根用。此相似六根互用也。若此言阿那律陀无目而见等。为六根互用者。经云。不由前尘所起知见。明不循根。寄根明发。由是六根互相为用。是也。(明不循根者。谓真妙觉明。不循根境。即不逐缘生。不因境起。了然自觉也。寄根明发者。谓真妙觉明。不依根尘而始显发。特寄于根尘而显发耳。由此寄故。互相为用也。)一阿那律陀无目而见梵语阿那律陀。华言如意。谓其于过去世以一食施辟支佛。感九十一劫受如意乐。增一阿含经云。佛在给孤独园为众说法。那律于中眠睡。佛以偈呵曰。咄咄为睡。螺蛳蚌蛤类。一睡一千年。不闻佛名字。那律闻已。达晓不眠。遂失眼根。获天眼通。观三千世界犹如掌果。故云无目而见。(辟支。梵语具云辟支迦罗。华言缘觉。掌果者。掌中之果也。)二跋难陀龙无耳而听梵语跋难陀。华言善欢喜。谓其能护国土。雨泽以时。瓶沙王年为一会以报之。百姓闻皆欢喜故也。以其无耳能听。故云无耳而听。(梵语瓶沙。又云频婆娑罗。华言模实。以身模充实也。)三殑伽。华言天堂来。河名。谓此河源自雪山顶无热恼池流出故也。此女即主河之神。遂以为名。以其无鼻能闻。故云非鼻闻香。四憍梵钵提异舌知味梵语憍梵钵提。华言牛呞。法华文句云。昔五百世曾为牛王。牛若食后。常事虚噍。盖其余报未除。舌尝味时。亦事虚噍。故人称为牛呞。以其异舌而能尝味。故云异舌知味。五舜若多神无身觉触梵语舜若多。华言虚空。即主空神也。纂要云。但无粗相之身。亦有微妙之色。经云。如来光中映令暂现。其质如风。以其无身而能知触。故云无身觉触。六摩诃迦叶圆明了知不因心念梵语摩诃迦叶。华言大饮光。谓其修灭尽定。意根已灭。虽灭意根。而能了知一切诸法。故云圆明了知不因心念。(灭尽定者。受想心灭。身证此定也。)				                
						</center></div><hr><center><div class='zw'><a name=54>三藏法数——【六根功德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六根功德】
    [出首楞严经]    六根功德者。六根所具之功德也。而此功德虽具于六根之内。而涉乎世界而成。故有一千二百之数量。所谓世为迁流。界为方位。三世因方。宛转十二。流变三叠。一十百千。是也。(三世者。过去。现在。未来也。四方者。东西南北也。宛转十二者。以四方涉三世。三世涉四方。而成十二也。流变三叠。一十百千者。乃以三世迁流变易之数。而成三叠也。初从三世涉于四方。叠成十二之数。一叠也。又以此十二之数。变一为十。则叠成一百二十。二叠也。复以此一百十十之数。变十为百。则遍成一千二百。三叠也。故云流变三叠。一十百千也。)以此方世一千二百之数。而成乎六根功德者。盖由众生六根织妄相成。世界相涉。而所缘境量不出三世四方故也。然此六根功德。以体具言之。则各有一千二百。以了别功用言之。则优劣全缺不同。是故眼鼻身本根。惟有八百功德。耳舌意三根。则具有一千二百也。(织妄者。根尘相织。妄有诸相也。)一眼根八百功德谓众生一身方位。具前后左右四方。若以一千二百功德定其数量。则四方各具三百之数。共成一千二百。今眼根惟八百者。以眼但能见前方三百。左右各二百五十。共成八百之数也。所谓三分言功。一分无德。故知眼根惟八百功德。二耳根千二百功德谓耳能周听。随彼声之动处。虽则有近有远。耳若静听。则十方无遗。故知耳根圆满一千二百功德。三鼻根八百功德谓鼻能齅闻。通出入息。息出则能取香。息入则能闻香。出入之中无能。故曰而阙中交。所谓三分言功。而阙中交一分之德。故知鼻根惟八百功德。四舌根千二百功德谓舌能宣扬世间出世间一切诸法。言说虽有限量。其理则无穷尽。此但论其言说。不论尝味。以其尝味之功劣。言说之德胜。故知舌根圆满一千二百功德。五身根八百功德谓身能觉触。了知逆顺苦乐之境。以其与物合时。则有知觉。与物相离。则不知觉。所谓三分言功。一分无德。故知身根惟八百功德。六意根千二百功德谓意根静默。一切世间法出世间法无不包容。故知意根圆满一千二百功德。(世间法。即人天所修之法。出世间法。即三乘人所修之法。)				                
						</center></div><hr><center><div class='zw'><a name=55>三藏法数——【六根】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六根】
    [出首楞严经]    根即能生之义。谓六根能生六识。故名六根。一眼根谓眼能于色境尽见诸色。瑜伽论云。能观众色。是也。二耳根谓耳能听闻众声。瑜伽论云。数由此故。声至能闻。是也。二鼻根谓鼻能齅闻香气。瑜伽论云。数由此故。能尝于香。是也。四舌根谓舌能尝于食味。瑜伽论云。能尝众味。数发言论。是也。五身根谓身为诸根之所依止。瑜伽论云。诸根积聚。是也。六意根谓意于五尘境界。若好若恶。悉能分别也。(五尘者。色尘。声尘。香尘。味尘。触尘也。)				                
						</center></div><hr><center><div class='zw'><a name=56>三藏法数——【六种动相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种动相】
    [出大乘同性经并大智度论]    相即涌没之相。涌谓涌起。没谓隐没也。以东西南北中边互而言之。故有六种焉。亦名六种震动。一东涌谓于世界东方而涌也。二西没谓于世界西方而没也。三南涌谓于世界南方而涌也。四北没谓于世界北方而没也。五中涌谓于世界中间而涌也。六边没谓于世界边际而没也。				                
						</center></div><hr><center><div class='zw'><a name=57>三藏法数——【六种震动】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种震动】
    [出华严经疏]    六种震动者。动起涌三种是形。震吼击三种是声。于形声中各举一种。故言震动。六种复各有三相。遂成十八种震动之相也。一动动者。摇扬不安之谓。动有三相。一方独动名动。四方俱动名遍动。八方齐动名普遍动。二起起者。自下渐高之谓。起有三相。一方独起名起。四方俱名遍起。八方齐起名普遍起。三涌涌者。忽然腾举之谓。涌有三相。一方独涌名涌。四方俱涌名遍涌。八方齐涌名普遍涌。四震震者。隐隐出声之谓。震有三相。一方独震名震。四方俱震名遍震。八方齐震名普遍震。五吼吼者。雄声猛烈之谓。吼有三相。一方独吼名吼。四方俱吼名遍吼。八方齐吼名普遍吼。六击击者。砰磕发响之谓。击有三相。一方独击名击。四方俱击名遍击。八方齐击名普遍击。(砰。披萌切。磕。克合切。水激石曰砰。石相筑曰磕。)				                
						</center></div><hr><center><div class='zw'><a name=58>三藏法数——【依正无碍六句】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【依正无碍六句】
    [出华严经疏]    依谓依报。即世间国土也。为身所依。故名依报。正谓正报。即五阴身也。正由业力感报此身。故名正报。既有能依之身。即有所依之土。故国土亦名报也。六道众生因有漏业而感生死之身。即依秽恶国土而住。诸佛菩萨因无漏清净业而感法性之身。即依清净国土而住。今云依正无碍者。盖言诸佛居常寂光土。而于果后示现下三国土及九界身化诸众生。以不思议神通之力。或身中现土。土中现身。身土圆融。变现自在。故名依正无碍。(五阴者。色阴。受阴。想阴。识阴也。六道者。天道。人道。修罗道。饿鬼道。畜生道。地狱道也。有漏业者。谓六道众生。由所作业。漏落生死也。无漏业者。谓二乘菩萨。由修戒定慧清净之业。不漏落生死也。常寂光土者。常即法身。寂即解脱。光即般若也。下三国土者。同居土。方便土。实报土。以对上常寂光土。故云下也。九界者。菩萨界。缘觉界。声闻界。天界。人界。阿修罗界。饿鬼界。畜生界。地狱界也。)一依内现依依内现依者。谓于一国土复现一切国土也。如成就品偈云。一一尘中难思刹。随众生心普现前。一切刹海靡不周。如是方便无差别。是也。(刹。即国土也。)二正内现正正内现正者。谓于一身中复现一切身也。如僧祇品偈云。于一微细毛端处。有不可说诸普贤。如一毛端一切尔。如是乃至遍法界。是也。三正内现依正内现依者。谓于一身中复现一切国土也。如经偈云。于一微细毛孔中。不可说刹次第入。毛孔通受彼诸刹。诸刹不能遍毛孔。是也。四依内现正依内现正者。谓于一切国土复现一切身也。如现相品偈云。一切刹土微尘数。常现身云悉充满。普为众生放大光。各雨法雨称其心。是也。五依内现依正依内现依正者。谓于国土微尘中现无数佛身。复现一切佛刹。如现相品偈云。一一尘中无量身。复现种种庄严刹。是也。六正中现正依正中现正依者。谓于自身中即现诸佛之身。复现诸佛国土。如成就品偈云。一切刹土入我身。所住诸佛亦复然。汝应观我诸毛孔。我今示汝佛境界。是也。(所住诸佛。即现正也。示佛境界。即现依也。)				                
						</center></div><hr><center><div class='zw'><a name=59>三藏法数——【六漏】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六漏】
    [出大乘阿毗达磨杂集论]    漏即失也。落也。谓因烦恼惑业。漏落三界生死也。(三界者。欲界。色界。无色界也。)一漏自性谓六根对于六尘而起贪嗔痴等烦恼诸惑。由惑造显。遂招三界生死。是则惑自性业。为有漏之因。是名漏自性。(六根者。眼根。耳根。鼻根。舌根。身根。意根也。六尘者。色尘。声尘。香尘。味尘。触尘。法尘也。)二漏相属谓有漏之法。属心心所及眼等诸根相应而有。是名漏相属。(心心所者。心即第六识心。心所即受想行也。)三漏所缚谓有漏善法。相续不断。招后世生。是名漏所缚。(有漏善法。即天人所修五戒十善等也。)四漏所随谓如在欲界天人生死中。亦为余界诸有漏法之所随逐。是名漏所随。(余界者。即十界中修罗界。饿鬼界。畜生界。地狱界也。)五漏随顺谓虽为有漏烦恼所随。然能顺于正道。决择对治。建立无漏。是名漏随顺。(无漏者。谓不漏落三界生死也。)六漏种类谓阿罗汉。现世惑业虽已断尽。尚余有漏五蕴之身。亦由前世烦恼所起。是名漏种类。(梵语阿罗汉。华言无学。五蕴者。色蕴。受蕴。想蕴。行蕴。识蕴也。)				                
						</center></div><hr><center><div class='zw'><a name=60>三藏法数——【六垢法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六垢法】
    [出华严孔目并显宗论]    垢。秽也。谓此六法。皆能秽污真心。故名为垢。一诳诳。虚妄也。谓以不实之言。欺己欺人也。二谄谄佞也。谓以巧言取悦于人。使其亲于己也三憍憍慢也。谓重己轻人而无谦让之德也。四恼恼。侵挠也。谓其无利乐之行。常怀侵挠之心。使人不安其所也。五恨恨。怨恨也。谓有一言忤意。即起嗔忿之心。常怀怨恨也。六害害。伤害也。谓无慈悯之心。而行惨毒之行。伤害于物也。				                
						</center></div><hr><center><div class='zw'><a name=61>三藏法数——【六触生爱】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六触生爱】
    [出阿毗达磨发智论]    触即触着。亦对也。一眼触生爱谓眼能触对一切世间所有青黄赤白等种种之色。贪爱不舍。是名眼触生爱。二耳触生爱谓耳能触对一切世间所有丝竹歌咏等种种之声。贪爱不舍。是名耳触生爱。三鼻触生爱谓鼻能触对一切世间所有栴檀沉水等种种之香。贪爱不舍。是名鼻触生爱。四舌触生爱谓舌能触对一切世间所有珍羞美馔等种种之味。贪爱不舍。是名舌触生爱。五身触生爱谓身能触对男女身分柔软细滑及世间所有种种上妙衣服等。贪爱不舍。是名身触生爱。六意触生爱谓意能触对一切世间所有色声香味触等种种之法。贪爱不舍。是名间触生爱。				                
						</center></div><hr><center><div class='zw'><a name=62>三藏法数——【六烦恼】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六烦恼】
    [出瑜伽师地论]    谓贪嗔等昏烦之法。恼乱心神。名为烦恼。一贪烦恼贪即贪爱。谓于五欲顺情等境。求而未获。爱而不舍。以不舍故。便起烦恼。故名贪烦恼。(五欲者。色欲。声欲。香欲。味欲。触欲也。)二嗔烦恼谓于五欲违情等境。即起嗔恚忿恨。缠结记忆在心。而生烦恼。故名嗔恼。三慢烦恼慢即轻慢。谓自任其能。轻凌于他。起不敬心。傲慢结缚而生烦恼。故名慢烦恼。四无明烦恼谓于一切诸法。无所明了。故曰无明。以不了故。起贪嗔痴等烦恼。故名无明烦恼。五疑烦恼犹豫不决为疑。谓因前无明不了。即起疑惑。以乱真心。或是或非。或善或恶。展转缠结而生烦恼。故名疑烦恼。六不正见烦恼谓因前疑心不了。所见不正。以不正故。遂起邪见。含藏结缚而生烦恼。故名不正见烦恼。				                
						</center></div><hr><center><div class='zw'><a name=63>三藏法数——【六欲】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六欲】
    [出释禅波罗蜜次第法门]    一色欲谓若见青黄赤白及男女等色。无智愚人。不知其患。心生贪着。是名色欲。二形貌欲谓若见端容美貌。无智愚人。不知其忠。心生贪着。是名形貌欲。三威仪姿态欲谓若见行步轻徐。举止详缓。扬眉顿脸。含笑娇盈。无智愚人。不知其患。便生爱染。是名威仪姿态欲。四言语音声欲谓若闻巧言美语。称情适意。意声清雅。歌咏赞叹。无智愚人。不知其患。便生爱着。是名言语音声欲。五细滑欲谓男女身分輭细滑泽等。无智愚人。不知其患。耽染没溺。是名细滑欲。六人相欲谓若男若女。必得所爱之人。互相贪染。是名人相欲。				                
						</center></div><hr><center><div class='zw'><a name=64>三藏法数——【六种俱生惑】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种俱生惑】
    [出大乘百法明门论]    惑即昏迷不了之义。谓贪嗔等惑与身俱生。故名俱生惑。一贪惑谓于五尘顺情境上。引取无厌。昏迷不了。是名贪惑。(五尘者。色尘。声尘。香尘。味尘。触尘也。)二嗔惑谓于五尘违情境上。忿怒暴起。昏迷不了。是名嗔惑。三痴惑谓于一切事理之法。无所分别。颠倒妄执。起诸邪见。昏迷不了。是名痴惑。四慢惑谓我能他不能。我解他不解。因此起轻慢心。凌傲于人。昏迷不了。是名慢惑。五疑惑谓无正信之心。于正法中犹豫无决。昏迷不了。是名疑惑。六觉惑谓无正智正见。而于五尘之境。常起恶觉。染爱生着。昏迷不了。是名觉惑。				                
						</center></div><hr><center><div class='zw'><a name=65>三藏法数——【六粗相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六粗相】
    [出起信论]    六粗。谓由业转现三细而生。故名六粗。(业转现。即第八藏识中初起之三相。以其微细。故名三细也。)一智相谓依三细中第三境界相。不了自心所现。妄起分别染净之相。于净境则爱。于染境则不爱。是名智相。(境界相。即三细中之现相也。)二相续相谓依前智相分别。于爱境则生乐。于不爱境则生苦。觉心起念。相应不断。是名相续相。三执取相谓依前相续。缘念苦乐等境。心起着故。是名执取相。四计名字相谓依前妄执。分别假名言说之相。是名计名字相。(假名者。虚假之名。谓依前执取相上更立假名也。已上四相。皆论起惑。)五起业相谓依前名字。执取生着。造种种业。是名起业相。六业系苦相苦即生死之苦也。谓业系缚。则有生死逼迫之苦。不得自在。是名业系苦相。				                
						</center></div><hr><center><div class='zw'><a name=66>三藏法数——【六种散乱】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种散乱】
    [出阿毗达磨杂集论]    一自性散乱谓五识自性。驰逐外缘。乖于静定。故名自性散乱。(五识者。眼识。耳识。鼻识。舌识。身识也。)二外散乱谓正修善时。于五欲境上其心驰散。不能寂静。故名外散乱。(五欲者。色欲。声欲。香欲。味欲。触欲也。)三内散乱谓修定时。发起沉掉及于诸尘而生味着。退失静定。故名内散乱。(沉掉者。沉即昏沉。掉即掉举。谓动散也。)四相散乱谓欲令他人信己有德。诈见修善之相。由此因缘。所修善法。渐更退失。故名相散乱。五粗重散乱谓修善法时。起我我所执及我慢等邪见。由此邪执粗重力故。所修善法。永不清净。是名粗重散乱。(我者。于色受想行识五阴中计有我也。我所者。即色身及财宅眷属也。)六作意散乱谓或依余乘。或依余定。作意修习。不能证悟。发起散乱。是名作意散乱。(余乘者。谓人天乘也。余定者。谓世间禅定也。)				                
						</center></div><hr><center><div class='zw'><a name=67>三藏法数——【六相应想】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六相应想】
    [出大集法门经]    一眼相应想谓眼根对色时。与哀相应而起想念。是名眼相应想。二耳相应想谓耳根闻声时。与识相应而起想念。是名耳相应想。三鼻相应想谓鼻根闻香时。与识相应而起想念。是名鼻相应。四舌相应想谓舌根尝味时。与识相应而起想念。是名舌相应想。五身相应想谓身根觉触时。与识相应而起想念。是名身相应想。六意相应想谓意根分别诸法之时。与识相应而起想念。是名意相应想。				                
						</center></div><hr><center><div class='zw'><a name=68>三藏法数——【六着心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六着心】
    [出华严孔目并演义钞]    一贪着心引取之心为贪。谓于六尘等顺情之境。引取无厌亦着不舍。故名贪着心。(六尘者。色尘。声尘。香尘。味尘。触尘。法尘也。)二爱者心贪取之心为爱。谓于六尘等顺情之境而生爱欲。变着不舍。故名爱着心。三嗔着心忿怒之心为嗔。谓于一切违情之境。即起忿怒。不能舍去。故名嗔着心。四痴着心迷惑之心为痴。谓于一切事理诸法。无所明了。妄生邪见。执着不舍。故名痴着心。五欲着心乐取之心为欲。谓于可爱之境而起乐欲。变着不舍。故名欲着心。六慢着心自恃轻他之心为慢。谓自恃种姓高贵。有多才能。轻蔑于他。不能舍去。故名慢著名。				                
						</center></div><hr><center><div class='zw'><a name=69>三藏法数——【六染心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六染心】
    [出起信论]    六染心者。谓心体本净。离诸妄染。以依不觉。忽起无明。由无明熏习力故。遂有六种染心之相。一执相应染谓于苦乐等境。不了虚无。妄起执着。与心相应。见思烦恼之惑。污其净心。故名执相应染。即是六粗中第三执取相。第四计名字相也。(见思者。见即分别也。谓意根对法尘起诸邪见。故名见惑。思即思惟也。又贪染曰思。谓眼耳鼻舌身五根贪爱色声香味触五尘而起想着。故名思惑。六粗者。智相。相续相。执取相。计名字相。起业相。业系苦相也。)二不断相应染不断即相续也。谓于苦乐等境。与心相应。数数起念。相续不断。故名不断相应染。即是六粗中第二相续相也。三分别智相应染谓能分别世间出世间诸法染净。故云智也。此智分别。亦是法热心与心相应。故名分别智相应染。即是六粗中第一智相也。四现色不相应现色者。谓依根本无明。熏动净心。令现境界之相。虽现境界之相。而根本无明最极微细。不与心王心所相应。故名不相应染。即是三细中第三现相也。(根本无明者。谓其能生见思等惑也。心王者。即第八识也。心所者。受想行也。三细者。业相。转相。现相也。)五能见心不相应染能见心者。谓根本无明动故。能令心有所见。而不与心王心所相应。故名不相应染。即是三细中第二转相也。六根本业不相应染根本业者。即根本无明也。谓以无明力故。不觉心动。动即成业。虽动成业。而不与心王心所相应。故名不相应染。即是三细中第一业相也。				                
						</center></div><hr><center><div class='zw'><a name=70>三藏法数——【六蔽心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六蔽心】
    [出大智度论]    一悭心谓众生由此悭吝蔽覆于心。不能行于布施。纵行布施。亦不能以好物与人。是名悭心。二破戒心谓众生由贪嗔痴等烦恼蔽覆于心。行于恶行。不能坚持禁戒。是名破戒心。三嗔恚心谓众生由嗔恨忿恚蔽覆于心。历事对境。常怀恼害于他。而无忍辱之行。是名嗔恚心。四懈怠心谓众生由懈怠蔽覆于心。不能精进勤修圣道之行。五乱心谓众生由散乱蔽覆于心。妨于禅定。如风中灯。虽有光明。不能照物。是名乱心。六痴心谓众生由愚痴蔽覆于心。而无智慧。于一切事。皆不能知。受着邪法。不起正见。是名痴习。				                
						</center></div><hr><center><div class='zw'><a name=71>三藏法数——【六道】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六道】
    [出法华文句]    道即能通之义。谓六道生死。展转相通。故名六道。一天道天即天然自然。乐胜身胜。是名天道。二人道人者忍也。于世苦乐之境而能安忍。是名人道。三阿修罗道梵语阿修罗。华言无酒。又言无端正。又言无天。此道或居海岸海底。或居半须弥山岩窟。宫殿严饰。怀猜忌心。常好鬭战。是名阿修罗道。(无酒者。法华疏云。修罗于四天下采华。酝海为酒。鱼龙业力。其味不变。于是嗔石。誓愿断酒。故云无酒。无端正者。修罗种类。男丑女端。故云无端正。无天者。净名疏云。此神果报最胜。邻次诸天而非天。又无天德。故云无天。)四饿鬼道谓此道或居海底。或在人间山林中。或似人形。或似兽形。不得饮食。业重者饥火炎炎。不闻浆水之名。次者伺求人间荡涤脓血粪秽。轻者时薄一饱。是名饿鬼道。五畜生道畜生亦云旁生。谓此道遍在诸处。披毛戴角。鳞甲羽毛。其类非一。互相知啖。受苦无穷。是名畜生道。(旁生者。婆沙论云。形旁行旁。形旁者。谓身形横生不正也。行旁者。谓其宿世所行之行。偏邪不正也。)六地狱道谓此狱在地之下。而有镬汤剑树等苦。是名地狱道。				                
						</center></div><hr><center><div class='zw'><a name=72>三藏法数——【六苦行外道】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六苦行外道】
    [出大涅槃经]    一自饿外道外道修行。不羡饮食。长忍饥虚。执此苦行。以为得果之因。是名自饿外道。二投渊外道谓外道修行。寒入深渊。忍受冻苦。执此苦行。以为得果之因。是名投渊外道。三赴火外道谓外道修行。常热真炙身及熏鼻等。甘受热恼。执此苦行。以为得果之因。是名赴火外道。四自坐外道谓外道修行。常自裸形。不拘寒暑。露地而坐。执此苦行。以为得果之因。是名自坐外道。五寂默外道谓外道修行。于尸林冢间以为住处。寂默不语。执此苦行。以为得果之。因是名寂默外道。六牛狗外道谓外道修行。自谓前世从牛狗中来。即持牛狗戒。龁草啖污。唯望生天。执此苦行。以为得果之因。是名牛狗外道。				                
						</center></div><hr><center><div class='zw'><a name=73>三藏法数——【外道六师】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【外道六师】
    [出陀罗尼集经并翻译名义]    邪心见理。发于邪智。不禀正教。故名外道。辅行云。六师元祖。是迦毗罗。支流分异。遂为六宗。(梵语迦毗罗。华言黄色。)一富兰那迦叶梵语富兰那。字也。(无翻。)迦叶。因母之姓而为姓也。其人起邪见。谓一切法断灭。无君臣父子忠孝之道。名为色空外道。以色破欲界有。以空破色界有。谓空为至极故也。二末伽黎拘赊黎梵语末伽黎。华言不见道。字也。梵语拘赊黎。(无翻。)因母之名而为名也。其人起邪见。谓众生苦乐不由自行而得。皆是自然而有。此计自然者。即是无因。亦邪见也。三删阇夜毗罗胝梵语删阇夜。华言正胜。字也。梵语毗罗胝。华言不作。因母之名而为名也。其人起邪见。谓道不须求。经生死劫数。苦尽自然而得。又云。八万劫满自然得道也。(劫。梵语具云劫波。华言分别时节。)四阿耆多翅舍钦婆罗梵语阿耆多翅舍。字也。梵语钦波罗。粗衣名。因以为名也。其人起邪见。非因计因。粗弊衣。自拔其发。以遍熏鼻。及五热炙身。修诸苦行为道。自谓今身并受诸苦。则后身常得乐也。(非因计因者。本非得乐之因。而妄计此因能得乐也。五热者。四面火聚。更加头上有日。故云五热炙身。)五迦罗鸠驮迦旃延梵语迦罗群鸠驮。华言牛领。字也。梵语迦旃延。华言剪发。姓也。其人谓诸法亦有相亦无相。即邪见也。(有相即常见。无相即断见。)六尼犍陀若提子梵语尼犍陀。华言离系。此外道出家之总名。梵语若提。(无翻。)因母之名而为名也。其人谓罪福苦乐。本有定因。要当必受。非行道所能断。如此计者。即邪见也。				                
						</center></div><hr><center><div class='zw'><a name=74>三藏法数——【六法令他欢喜】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六法令他欢喜】
    [出根本说一切有部毗奈耶杂事]    一身业行慈谓于诸贤圣及同修梵行人处。起慈善心。以为礼敬烧香散华种种供养。若见其病苦。随时供给。令他欢喜。是名身业行慈。(梵行。即净行也。)二语业行慈谓于诸贤圣及同修梵行人处。起慈善心。以语赞叹。彰其实德。他不闻者。令他得闻。复读诵经典。昼夜精勤。令他欢喜。是名语业行慈。三意业行慈谓于诸贤圣及同修梵行人处。起慈善心。不生妒害悭嫉之想。于诸众生。起悲愍心。起利益心。令他欢喜。是名意业行慈。四如法利养谓凡所有资生之物。乃至得少饮食于同修梵行之人。情无彼此。悉皆共他受用。令他欢喜。是名如法利养。五受持戒法谓于所受戒法。始终坚持。不毁不犯。而于同修梵行之人。不生轻鄙。令他欢喜。是名受持戒法。六能生正见谓于一切道法。发起正见。无有疑惑。而与同修梵行之人。共同此见。令他欢喜。是名能生正见。				                
						</center></div><hr><center><div class='zw'><a name=75>三藏法数——【起塔有六意】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【起塔有六意】
    [出华严经疏]    一为表人胜谓如来三界至尊。最胜无比。故建塔以表之。令人瞻礼而归敬也。(三界者。欲界。色界。无色界也。)二令生净信谓建造佛塔。盖令一切众生瞻仰顶礼。而生崇重正信之心也。三令标心有在谓建造佛塔。盖令一切众生心有所向。而敬慕归依也。四令供养生福谓建造佛塔。盖令一切众生至心恭敬供养。则能生诸福利也。五为报恩行毕谓建造佛塔。非惟利益于己身。盖将答报四恩。而毕无边之行愿也。(四恩者。国王。父母。师友。檀越也。)六生福灭罪谓建造佛塔。非惟生自己之福。灭自己之罪。盖令一切众生凡瞻睹顶礼者。无不生一切福。灭一切罪也。				                
						</center></div><hr><center><div class='zw'><a name=76>三藏法数——【六种意乐】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种意乐】
    [出摄大乘论]    谓菩萨修习一切法门。皆须作意欣乐也。(菩萨。梵语具云菩提萨埵。华言觉有情。)一广大意乐谓菩萨以满恒河沙等世界七宝奉施如来。复能持戒忍辱精进禅定智慧。乃至现世得证佛果。犹无厌足。是名广大间乐。(七宝者。金。银。琉璃。玻璃。砗磲。码瑙。赤真珠也。)二长时意乐谓菩萨行于六度。乃至见现世得证佛果。心常好乐。无有间息。是名长时意乐。(六度者。一布施。二持戒。三忍辱。四精进。五禅定。六智慧也。)三欢喜意乐谓菩萨能以六度饶益有情。由此所作。心生欢喜。是名欢喜意乐。四荷恩意乐荷。负也。谓菩萨以此六度。饶益有情。不见自身于彼有恩。是名荷恩意乐。五大志意乐谓菩萨即以如是六度所集善根功德。回施一切众生。令其同得胜果。是名大志意乐。六纯善意乐谓菩萨复以如是六度所集善根功德。共诸生回求佛果。心无间杂。是名纯善意乐。				                
						</center></div><hr><center><div class='zw'><a name=77>三藏法数——【思修六意】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【思修六意】
    [出摄大乘论]    一广大意谓菩萨修行。发广大心。历无数劫而得菩提。于此时劫。常舍身命。及以恒河沙数世界满中七宝供施如来。从初至终。其心犹不满足。是名菩萨广大意。(菩萨。梵语具云菩提萨埵。华言觉有情。梵语菩提。华言道。七宝者。金。银。琉璃。玻璃。砗磲。码瑙。赤真珠也。)二长时意谓菩萨修行。从初发心乃至成佛。心不放舍。常行布施持戒。历无数劫无有厌足。是名菩萨长时意。三欢喜意谓菩萨修行。常行六度之得。利益一切众生。而于自他。皆生无等欢喜。是名菩萨欢喜意。(六度者。一布施。二持戒。三忍辱。四精进。五禅定。六智慧也。)四有恩德意谓菩萨修行。常行六度之行。利益一切众生。虽见彼于我有大恩德。而不见自身于彼有恩。是名菩萨有恩德意。五大志意谓菩萨修行。常行六度之行。其所生功德善根。以无著心。回施一切众生。令彼皆得可爱果报。是名菩萨大志意。六善好意谓菩萨修行。常行六度之行。所生功德善根。令一切众生平等皆得。仍复为彼回向无上菩提。是名菩萨善好意。				                
						</center></div><hr><center><div class='zw'><a name=78>三藏法数——【六种巧方便】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种巧方便】
    [出菩萨地持经]    一随顺巧方便谓菩萨欲为众生说法。先以善巧方便。随顺教诫。令生信乐之心。然后以如来甚深法义。分别解说。令其易解易入。获大利益。是名随顺巧方便。(菩萨。梵语具云菩提萨埵。华言觉有情。)二立要巧方便要即誓约也。谓若有众生来从菩萨求索田宅饮食钱财种种资生之具。菩萨即与立要誓之言。汝能供养父母沙门婆罗门及受持禁戒。我当施与。如其不能。则不施与。彼诸众生既闻如是要誓。即能如说修行。满所愿欲。是名立要巧方便。(梵语沙门。华言勤息。梵语婆罗门。华言净行。)三异相巧方便谓菩萨既教众生供养父母沙门波罗门及受持禁戒者。或有不顺其教。菩萨则现乖异嗔责自相。令彼有所畏惧。舍恶从善。是名异相巧方便。四逼迫巧方便谓菩萨于自眷属作是教言。若我眷属。有不供养父母乃至犯诸禁戒者。我当断其供给。或加谪罚。或至摈斥。彼诸眷属。畏其谪罚。即修众善。断诸恶法。彼虽不乐。逼令修习。是名逼迫巧方便。五报恩巧方便谓菩萨先有恩德及于众生。或施以财物。或脱诸苦难及免诸恐怖。救疗众病。令得安乐。而众生知恩欲酬报者。菩萨则不欲其世间财利。但观其供养父母乃至受持禁戒。是名报恩巧方便。六清净巧方便谓菩萨住究竟地。生兜率天来生世间或生王宫。舍上妙乐。出家学道。令诸众生舍离高慢。及成无上菩提。又令众生坚固信乐。同求佛道。所有惑染。悉皆清净。是名清净巧方便。(究竟地。即佛地。梵语兜率。华言知足。)				                
						</center></div><hr><center><div class='zw'><a name=79>三藏法数——【六斋日】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六斋日】
    [出四天王经并增一阿含经]    六斋日者。据毗婆沙论所说。凡遇持斋之日。则遇中不食。一每月初八日帝释勑四天王各治一方。至此日。四王遗辅臣观察世间人民善恶。(帝释。梵语释提桓因。华言能天主。言帝释者。华梵双举也。四天王者。东方持国天王。南方增长天王。西方广目天王。北方多闻天王也。)二每月十四日此日四天王遗太子按行天下。伺察人民善恶。三每月十五日此日四天王亲自按行天下。有慈教父母。恭敬三宝及尊长者。并修六度。持八戒斋者。诸天相庆。则降善福。注禄增算。如不修善持斋。唯造恶业。诸天忧戚。降以不祥。减禄除算。(六度者。一布施。二持戒。三忍辱。四精进。五禅定。六智慧也。八戒者。不杀生。不偷盗。不邪淫。不妄语。不饮酒。不坐高广大床。不着华鬘璎珞。不习歌舞戏乐也。斋者。过午不食也。)四每月二十三日此日四天王遣辅臣观察。与初八日同。五每月二十九日此日四天王遣太子观察。与十四日同。六每月三十日此日四天王躬自按行观察。与十五日同。				                
						</center></div><hr><center><div class='zw'><a name=80>三藏法数——【六种戒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种戒】
    [出瑜伽师地论]    一回向戒回向戒者。谓菩萨利他心大。则以持戒善利。普皆回向一切众生。同成佛果也。(菩萨。梵语具云菩提萨埵。华言觉有情。)二广博戒广博戒者。谓菩萨运心。广大普博。虽持一戒。而能广摄一切所学诸戒也。三无罪欢喜戒无罪欢喜戒者。谓菩萨远离五欲。而于诸戒无所毁犯。故得欢喜之乐也。(五欲者。色欲。声欲。香欲。味欲。触欲也。)四恒。常戒恒常戒者。谓菩萨于所学诸戒。虽尽形寿亦不弃舍也。五坚固戒坚固戒者。谓菩萨持戒时。一切利养恭敬及诸贪嗔烦恼。悉皆不能惑动而毁坏也。六尸罗庄严具相应戒梵语尸罗。华言清凉。以能除破戒热恼故也。谓菩萨持戒。则能庄严一切所修善法。而具足一切诸相应戒也。(相应戒者。谓与戒法相应也。)				                
						</center></div><hr><center><div class='zw'><a name=81>三藏法数——【广六度行】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【广六度行】
    [出成具光明定意经亦名六德行]    一广施旷大曰广。舍财曰施。谓行施者。既怀广大之心。应当知身非常。四大不净。会归败坏。知身既不我有。财物亦是虚幻。乃至世间万物。皆悉无常。由是观身非身。观物非物。纵心恣施。了无挂碍。复能广弘法施。开化愚蒙。故曰广施。(四大者。地大。水大。火大。风大也。)二广戒戒。律也。戒品虽多。不出身口意之三业。谓或见众宝珍琦。凡诸可意之物。身虽贫乏。不妄贪取。或见细妙之色。内观朽烂。生厌离心。乃不杀不盗不淫等。皆身戒也。或以恶言加己。乃以善言和语。至诚而答。乃至不妄言不绮语不两舌。皆口戒也。复能思惟生死。常怀解脱。又能修习道品之要。深入无为之理。乃至不贪不嗔不痴等。皆意戒也。修行之人。于此三业之戒。自既坚持不犯。复能展转化他。广弘戒法。故曰广戒。三广忍忍者耐也。谓菩萨修行之时。若人骂詈。知其从声而出。于此观了。言语性空。意亦如是。视诸惭辱。空无所有。如此则嗔恚不生。忍行可进。身既能尔。复能展转化他。令行忍耐。故曰广忍。(菩萨。梵语具云菩提萨埵。华言觉有情。)四广精进谓菩萨修行道品。当勤精进。节其饮食。除于睡卧。晨夜惺惺。莫令怠惰。乃至为人广说法要。不以为烦。开教愚顽。不辞劳倦。自既能。复能展转化他。令其精进。故曰广精进。五广一心一心者。心不杂乱也。谓菩萨修行禅定之时。一心寂静。离诸散乱。于孝事父母。尊敬师友。断爱远俗。空闲寂寞。皆当专一其心。乃至多欲多诤。多作多恼。或誉或毁。或利或失。于是等处。并当专一其心。不挠不动。自既能尔。复能展转化他。于一切时处。皆一其心。故曰广一心。六广智慧智慧者。照了万法。通达无碍也。谓菩萨修行之时。若堕见闻。则有一切尘境所蔽。当以智慧一一照了。观其所起。察其所灭。处爱欲中。心在道品之藏。寄浊恶界。心游清净之乡。久险隘路。心思方便之道。故能绝三界之妄想。证涅槃之真空。自既能尔。复能展转化他。令修智慧。故曰广智慧。(三界者。欲界。色界。无色界也。梵语涅槃。华言灭度。)				                
						</center></div><hr><center><div class='zw'><a name=82>三藏法数——【人死六验】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【人死六验】
    [出诸经要集]    谓人生世间。作善作恶。罪福昭然。纤毫无隐。及临终时。将感来生善恶果报。先有六验。一验生人中谓若作善之人将死之时。先从足冷至脐。脐上犹温。然后气尽者。即生人中。二验生天上谓若作善之人将死之时。头顶皆温。然后气尽者。即生天上。三验生饿鬼中谓若作恶之人。从顶冷至腰。腰下犹温。然后气尽者。即生饿鬼中。四验生旁生中旁生。即畜生也。谓若作恶之人。从顶冷至膝。膝下犹温。然后气尽者。即生旁生中。五验生地狱中谓若作极恶之人。从顶冷至足。足底犹温。然后气尽者。即生地狱中。六验入涅槃谓若罗汉圣人。入于涅槃。或心及顶。数日皆温者是也。(梵语罗汉。华言无生。梵语涅槃。华言灭度。)				                
						</center></div><hr><center><div class='zw'><a name=83>三藏法数——【母六亲】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【母六亲】
    [出善见毗婆沙律]    一舅舅者。即母之舅。乃外祖母之兄弟。于己为舅公也。二姨姨者。即母之姨。乃外祖母之姊妹。于己为姨婆也。三兄兄者。即母之兄。于己为舅也。四弟弟者。即母之弟。于己亦为舅也。五儿儿者。即母之女。于己为姊妹也。六孙孙者。即母之孙。乃兄弟之子。于己为侄女也。				                
						</center></div><hr><center><div class='zw'><a name=84>三藏法数——【父六亲】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【父六亲】
    [出善见毗婆沙律]    谓佛令比后避于讥谦。不得于非亲之女及比丘尼洗浣故衣。若父母之亲。可使洗浣。故说父六亲及母六亲也。(梵语比丘。华言乞士。梵语尼。华言女。)一伯伯者。即父之伯。于己为伯祖也。二叔叔者。即父之叔。于己为叔祖也。三兄兄者。即父之兄。于己为伯也。四弟弟者。即父之弟。于己为叔也。五儿儿者。即父之子。于己为兄弟也。六孙孙者。即父之孙。乃兄弟之子。于己为侄男也。				                
						</center></div><hr><center><div class='zw'><a name=85>三藏法数——【六难】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六难】
    [出涅槃经]    一佛世难遇谓诸佛不常出世。众生悬远难遇。而遍众生不修胜因。不行众善。虽佛出世。亦不得遇。故云佛世难遇。二正法难闻谓虽值佛出世。或缘有违逆。身有障难。根有愚钝。不能听受。又若佛灭后。或有说正法处。身为他人制伏。不能往听。或生邪见。虽听不能信受。故云正法难闻。三善心难生谓人生世间。宿习垢重。恶缘易染。而况邪惑蔽心。生诸贪着。若不遇善知识劝教。则终不能发心修习善行。故云善心难生。四中国难生谓中华之国。圣人出。其中仁义昭明。佛法流布。实为文物之地。若非持戒修福。不得生此。故云中国难生。五人身难得谓因行五常五戒。出离四趣。方得人身。经云。得人身干。如爪上土。失人身者。如大地土。以其得少失多。故云人身难得。(五常者。仁义礼智信也。五戒者。不杀。不盗。不邪淫。不妄语。不饮酒也。四趣者。阿修罗趣。饿鬼趣。畜生趣。地狱趣也。)六诸根难具谓虽得人身。或有盲聋喑痖。则为残废。六根完具。是亦难得。故云诸难具。(六根者。眼根。耳根。鼻根。舌根。身根。意根也。)				                
						</center></div><hr><center><div class='zw'><a name=86>三藏法数——【六界聚】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六界聚】
    [出中阿含经]    界即界分。聚即聚集。谓人之身。聚集六法。各有分齐。故名六界聚。一地界聚地以坚碍为性。谓人之身。有内地界而受于生。即发毛爪齿粗细皮肤骨肉筋肾心肝脾肺之类。是名地界聚。二不界聚水以润涅为性。谓人之身。有内水界而受于生。即脑髓眼泪汗涕唾脓肪血涎痰之类。是名水界聚。三火界聚火以燥热为性。谓人之身。有内火界而受于生。即热身暖身烦闷身温壮身及能消饮食之类。是名火界聚。四风界聚风以动转为性。谓人之身。有内风界而受于生。即出息入息及掣缩等风之类。是名风界聚。(掣缩风者。凡身动转。皆属于风故也。)五空界聚空以无碍为性。谓人之身。有内空界而受于生。即眼空耳空鼻空口空咽喉动摇食消下过之类。是名空界聚。六识界聚识分别为性。即心识也。所谓乐识苦识喜识忧识。是识界聚。				                
						</center></div><hr><center><div class='zw'><a name=87>三藏法数——【六欲天】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六欲天】
    [出楞严经]    欲即色欲。四天王以形交为欲。忉利以风为欲。夜摩以抱持为欲。兜率以执手为欲。化乐以亲笑为欲。他化但以视为欲也。谓之天者。天然自然。乐胜身胜。亦名最胜。亦名光明。以其所欲不同。故名六欲天。一四天王天东方持国天王。谓能护持国土故。居须弥山黄金埵。南方增长天王。谓能令他善根增长故。居须弥山琉璃埵。西方广目天王。谓能以净天眼常观拥护此阎浮提故。居须弥山白银埵。北方多闻天王。谓福德之名。闻四方故。居须弥山水晶埵。(梵语须弥。华言妙高。梵语阎浮提。华言胜金洲。)二忉利天梵语忉利。华言三十三。大智度论云。昔有婆罗门。姓憍尸迦。与知友三十二人共修福德。命终皆生须弥山顶。憍尸迦为天主。名帝释天。三十二人为辅臣。周围列居。而帝释独处其中。又净名疏云。昔迦叶佛灭后。有一女人。发心修塔。报为天主。有三十二人助修。报为辅臣。君臣合之。为三十三也。(梵语婆罗门。华言净行。梵语憍尸迦。又云释提桓因。华言能天主。言帝释者。华梵双举也。三十二人名字。经论不载。据正法念处经所载三十三天。各有住处。谓善法堂天。山峰天。山顶天。善见城天。咤私他天。俱吒天。杂殿天。欢喜园天。光明天。波利耶多天。离险岸天。俗崖岸天。摩尼藏天。旋行天。金殿天。鬘影天。柔软天。杂庄严天。如意天。微细行天。歌音喜乐天。威德轮天。月行天。阎摩那娑罗天。速行天影照天。智慧行天。众分天。曼陀罗天。上行天。威德颜天。威德焰轮光天。清净天也。)三夜摩天梵语夜摩。华言善时。亦名时分。谓其时时唱快乐故。以莲华开合。分其昼夜。此天依空而居。四兜率天梵语兜率。华言知足。谓其于五欲境知止足故。此王依空而居。(五欲者。色欲。声欲。香欲。味欲。触欲也。)五化乐天化乐天者。谓自化五尘之欲而娱乐故。此天依空而居。(五尘者。色尘。声尘。香尘。味尘。触尘也。)六他化自在天他化自在天者。谓假他所化以成己乐故。此天依空而居。即魔王大也。				                
						</center></div><hr><center><div class='zw'><a name=88>三藏法数——【三宝有六义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三宝有六义】
    [出诸经要集]    二宝者。佛法僧也。乃四生之导首。六趣之舟航。世所贵。故名为宝。(四生者。胎生。卵生。湿生。化生也。六趣者。天趣。人趣。阿修罗趣。饿鬼趣。畜生趣。地狱趣也。)一希有义谓如世珍宝。贫穷之人所不能得。三宝亦尔。薄福众生。百千万世不能值遇。故名希有。二离垢义谓如世珍宝。内外莹彻。体无瑕秽。三宝亦尔。诸漏净尽。无有垢染。故名离垢。(诸漏净尽者。谓一切惑业断尽无遗。不漏落生死也。)三势力义谓如世珍宝。除贫去毒。有大势力。三宝亦尔。具六神通。拔济众生。出离苦趣。故名势力。(六神通者。天耳通。天眼通。宿命通。他心通。神足通。漏尽通也。)四庄严义谓如世珍宝。严饰身首。令人姝好。三宝亦尔。能以正法严饰行人。令得身心清净。故名庄严。五最胜义谓如世珍宝。诸物中胜。三宝亦尔。一切世间最为殊胜。故名最胜。六不改义谓如世真金。烧打磨炼。不能变改。三宝亦尔。不为世间八法之所变易。故名不改。(八法者。一利。二衰。三毁。四誉。五称。六讥。七苦。八乐也。)				                
						</center></div><hr><center><div class='zw'><a name=89>三藏法数——【六群比丘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六群比丘】
    [出十住毗婆沙论]    梵语比丘。华言乞士。谓此等比丘。于佛世时。聚集成众。作诸非威仪事。群出队入。故名六群比丘。一阐陀又云阐那。即车匿。二迦留陀夷车匿。又云阐释迦。(无翻。)是释种也。梵语迦留陀夷。华言粗黑。以其颜貌粗黑故也。是婆罗门种。此二人性多贪痴。不受人语。住迦尸黑山聚落。作诸非威仪事。时黑山聚落诸优婆塞。来白佛言。六群比丘。于彼聚落。作诸非法。佛令阿难同六十比丘往彼。作驱出羯磨。二人知之。便出一由旬外。迎请阿难。即求忏悔。言我所作非善。从今已去。不敢复作。即同阿难还至佛所。后迦留陀夷因入婆罗门家说法。被贼打杀。(梵语婆罗门。华言净行。梵语优婆塞。华言清净士。梵语阿难。华言庆喜。梵语羯磨。华言作法。)三三文陀达多又云难陀。四摩醯沙达多又云跋难陀。梵语三文陀达多。摩醯沙达多。(无翻。)此二人是释种。性多愚痴。不受人语。住黑山聚落。作诸非威仪事。闻佛令阿难来。作驱出羯磨。二人便走。到于王道聚落。后三文陀达多。以猪祠庙生天。五马师又云马宿。六满宿马师性多愚痴。满宿性多嗔恚。此二人本是田夫。亦释种也。共议我等作田辛苦。可共出家。于佛法中衣食自然。复更筹量。就谁出家。即到舍利弗目犍连所。求欲出家。既出家巳。住鸡咤山聚落。不受人语。作诸非威仪事。于六群比丘中。最为上首。后二人因多愚痴嗔恚。堕生龙中。(梵语舍利弗。华言身子。梵语目犍连。华言采菽氏。皆佛之弟子也。)				                
						</center></div><hr><center><div class='zw'><a name=90>三藏法数——【六和敬】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六和敬】
    [出法界次第]    和敬者。和同爱敬也。此六者。通名和敬。盖外同他善谓之和。内自谦卑谓之敬。今称僧为六和。盖出于此。一同戒和敬谓比丘通达实相正理。知罪不可得。为欲安立众生于实相正理。以方便善巧。同持戒品。无有乖诤。亦知众生同此戒善。未来必得菩提大果。是以敬之如佛。故名同戒和敬也。(梵语比丘。华言乞士。梵语菩提。华言道。)二同见和敬谓比丘通达实相正理。而能了知诸法本无所得。亦无所知见。为欲安立众生于实相正见。以方便善巧。同一切知见。无有乖诤。亦知众生因此知见。必得种圆明。是以敬之如佛。故名同见和敬也。(种智者。即一切种智也。)三同行和敬谓比丘通达实相正行。而能了知无作无行。为欲安立众生于实相正行。以方便善巧。同修诸行。无有乖诤。亦知众生同此诸行。渐积功德。当成佛道。是以敬之如佛。故名同行和敬也。四身慈和敬谓比丘住平等大慈。以修其身。常与众生一切乐事。无有乖诤。亦知众生悉有佛性。未来必得金刚之身。是以敬之如佛。故名身慈和敬也。(金刚者。言法性之身。不可坏也。)五口慈和敬谓比丘住平等大慈。以修其口。常与众生说一切法。令其得乐。无有乖诤。亦知众生悉有佛性。未来必得上上清净口业。是以敬之如佛。故名口慈和敬也。(上上。谓佛也。)六意慈和敬谓比丘住平等大慈。以修其意。常知众生诸根性欲。与众生乐。无有乖诤。亦知众生悉有佛性。未来必得心如佛心。是以敬之如佛。故名意慈和敬也。				                
						</center></div><hr><center><div class='zw'><a name=91>三藏法数——【六法师】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六法师】
    [出大智度论]    法华文句云。法者轨则也。师者训匠也。谓师于妙法自行成就。又能以妙法训导于他。故称法师。一信力故受信。信向也。受。领纳也。谓以信向之力。听闻正法。乃至一句一偈。领纳在心。故名信力故受。二念力故持念。忆念也。持。执持也。谓所闻之法。由忆念之力。执持不失。故名念力故持。三看文为读谓目视经卷之文。以口习宣演。故名看文为读。四不忘为诵谓习读既熟。不假看文。自然成诵。无有忘。故名不忘为诵。五宣传为说宣。扬也。传。转也。谓自己所得之法。展转为他人说。故名宣传为说。六难晓须释谓佛所说经教。义趣深远。卒难晓了。必须解释。方能解悟。故名难晓须释。				                
						</center></div><hr><center><div class='zw'><a name=92>三藏法数——【六种阿罗汉】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种阿罗汉】
    [出法华玄义]    梵语阿罗汉。华言无生。又云无学。谓三界生死已尽。故名无生。无法可学。故名无学。(三界者。欲界。色界。无色界也。)一退法阿罗汉谓因遇违缘。退失所得道法。即第四果退至初果。故名退法。(违缘者。涅槃经明五缘。一乐多事。二乐说世事。三乐睡眠。四乐近在家。五乐多游行。皆名违缘也。第四果即阿罗汉。初果即须陀洹也。)二思法阿罗汉谓常自思惟所得之法。恐有退失。故名法。三护法阿罗汉谓于所证之法。心生爱乐。善加守护。故名护法。四住法阿罗汉谓住于所证之法。不退不进。故名住法。五进法阿罗汉谓能加功进行至不动法。故名进法。六不动法阿罗汉谓不被烦恼之所动乱。故名不动法。				                
						</center></div><hr><center><div class='zw'><a name=93>三藏法数——【六种摄】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种摄】
    [出菩萨地持经]    摄即摄取。亦摄受也。谓菩萨以此六种摄诸众生。过去已摄。现在今摄。未来当摄。乃至历尘数劫。无有疲厌。故名六种摄。(劫。梵语具云劫波。华言分别时节。)一顿摄顿。遽也。谓菩萨从初发心。于一切众生作父母想。随力所能。直以一切乐事饶益而摄取之。是名顿摄。(菩萨。梵语具云菩提萨埵。华言觉有情。)二增上摄增上犹增胜也。谓菩萨既已发心。若于父母起尊重心。种种方便。劝修善法。随时供养。知恩报恩。若于妻子眷属。教修善法。令其胜进。或菩萨为王。即摄受人民。如法正化。不加非罚。以财以法而为饶益。随其力能。教诸众生令修善法。是名增上摄。三取摄谓菩萨常以二种摄取众生。一者常以舍心。以财饶益一切众生。令其离于贫穷。二者常以慈悲心。以法饶益一切众生。拔恶邪见。教修正法。是名摄。四久摄谓菩萨摄取众生。多历时数。久久教化。乃得成熟。是名久摄。五不久摄谓菩萨摄取众生。教化不久。即得成熟。是名不久摄。六后摄谓菩萨于前五摄之后。摄取众生。于此生内。即能成熟。是名后摄。				                
						</center></div><hr><center><div class='zw'><a name=94>三藏法数——【六种决定】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种决定】
    [出大乘庄严经论]    论云。菩萨由六度增上。得六种决定。一财成决定谓菩萨由布施力。必定常得大财成就。是名财成决定。二生胜决定谓菩萨由持戒力。必定常得贵胜之家。随意受生。是名生胜决定。三不退决定谓菩萨由忍辱力。所修善法。必定常不退失。是名不退决定。四修习决定谓菩萨由精进力。常时修习善法。必定无有问息。是名修习决定。五定业决定谓菩萨由禅定力。成就众生正定之业。必定永不退失。是名定业决定。六无功用决定谓菩萨由智慧力。不加功行。必定自然住理。是名无功用决定。				                
						</center></div><hr><center><div class='zw'><a name=95>三藏法数——【六种住】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种住】
    [出菩萨地持经]    六种住者。约别教位次而论也。以此六人所证之位。皆不退失。故名为住。一种性住种即能生之义。性即自分不改之义。谓别教菩萨。于十住十行位中。道种成就。无有退失。数数增进。故名种性住。(十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。)二解行住解即解了。行即修行。谓别教菩萨。于十回向位中。修习中观。为入初地之方便。故名解行住。(十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无缚解脱回向。法界无量回向也。)三净心住谓别教菩萨。于初地断根本见惑。得出世间心。离凡夫我相障。故名净心住。(初地即欢喜地也。根本见惑者。即三界外见惑。以界内诸惑由之而生也。凡夫我相者。谓凡夫之人。于五阴身执为我也。)四行道迹住迹犹足迹。谓别教菩萨。从二地至七地。修习中观。皆断根本思惑。而有证入之迹。故名行道迹住。(二地至七地者。离垢地。发光地。焰慧地。难胜地。现前地。远行地也。)五决定住谓别教菩萨。从八地九地。已得真实之行。不还不退。故名决定住。(八地九地者。不动地。善慧地也。)六究竟住谓此非圆教妙觉果佛之究竟。乃是别教第十地菩萨。学行满足。究竟不退。故名究竟住。(第十地者。法云地也。)				                
						</center></div><hr><center><div class='zw'><a name=96>三藏法数——【六轮对位】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六轮对位】
    [出菩萨璎珞本业经]    轮有二义。一运转。二摧碾。谓佛菩萨转于法轮。则能摧碾众生惑业。故以六轮对诸位次也。一铜宝轮对十住位铜似金色。不具金用。虽无铁之粗垢。而犹有查滓。若炼磨攻治。则能成诸器皿。济用于世。谓十住菩萨。已断见思之惑。如离粗垢。于四十一品无明之惑。未能尽断。如铜之犹有查滓。惑既分断。德亦分显。故能从体起用。随类现形。化诸众生。如器成济世。故以铜实轮对十住位也。(十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。四十一品者。谓十住十行十回向十地等觉各一品也。)二银宝轮对十行位银体莹洁。不受尘垢。虽经镕炼。性恒不变。谓十行菩萨。不加功力任运。分断无明之惑。显发本然清净之性。如银之莹洁。镕炼不变。故以银宝轮对十行位也。(十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。)三金宝轮对十回向位金体贵重。济用极大。土迟火煅。其色不变。谓十回向菩萨。功行加深。教化亦广。虽混众尘。而不为尘垢所染。虽居五欲。而不为欲火所烧。故以金宝轮以十回向位也。(十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无缚解脱回向。法界无量回向也。五欲者。色欲。声欲。香欲。味欲。触欲也。)四琉璃宝轮对十地位梵语琉璃。华言青色宝。出须弥山。一切众宝缘不能坏。谓十地菩萨。所证真实。不为外魔之所动坏。故以琉璃宝轮对十地位也。(梵语须弥。华言妙高。十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。)五摩尼宝轮对等觉位梵语摩尼。又云末尼。华言离垢。此宝光净。不为尘垢所染。若以青物裹之投水。水争即青。红黄赤白。亦复如是。谓等觉菩萨。无明之惑将尽。位居十地之上。其随类现形。化用自在。故以摩尼宝轮对等觉位也。(等觉者。望后妙觉犹有一等。胜前诸位。得称为觉也。)六水精宝轮对妙觉位水精内外映彻。无物不现。谓妙觉果佛。诸惑净尽。万德圆明。常住湛然。有感则应。故以水精宝轮对妙觉位也。(妙觉者。自觉觉他。觉行圆满。不可思议也。)				                
						</center></div><hr><center><div class='zw'><a name=97>三藏法数——【种子识六义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【种子识六义】
    [出成唯识论]    种即能生之义也。谓于八识之中。随一识起时。能生一切善恶之法。故名种子识。(八识者。眼识。耳识。鼻识。舌识。身识。意识。未那识。阿赖耶识也。)一刹那灭义梵语刹那。华言一念。谓眼等诸识种子。一念才生。生则随灭。念念不停。刹那变异。耳鼻舌身意等诸识种子。各各亦复如是。是为刹那灭义。二果俱有义果即识与根也。谓识与根同时俱起以成力用也。如眼根照色境时。眼识随即同缘。耳根照声境时。耳识随即同缘。于诸实境分明显了。鼻舌身意。亦复如是。是为果俱有义。三恒随转义谓诸识起时。种子随转。如眼根照境时。眼识种子随即相续。无有间隔。耳鼻舌身意等诸识各各起时。亦复如是。恒随相续。是为恒随转义。四性决定义谓诸识各各所缘善恶无记三性。无有间杂也。如眼识缘恶境。则成恶法。不能成善法。如缘善境。则成善法。不能成恶法。若缘无记。则不能成善恶二法。诸识起时。亦复如是。是为性决定义。(无记性。不善不恶之性也。)五待众缘义谓识非一因而生。必假众缘而后成就。如眼识种子。须得空明根境等缘。方得显发。耳鼻舌身意等诸识种子。亦待众缘而得成就。是为待众缘义。(空即无壅。明即光明。)六引自果义谓诸识各引自体果用。非是色心交互而成也。如眼根照时。眼识即缘所对实境。而不混于声香之别体。耳鼻舌身意等诸识。亦复如是。是为引自果义。				                
						</center></div><hr><center><div class='zw'><a name=98>三藏法数——【六种调伏】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种调伏】
    [出菩萨善戒经]    一性调伏谓菩萨宿有善根种性故。能修习善法。调伏身心诸烦恼障。由是得证菩提。是名性调伏。(菩萨。梵语具云菩提萨埵。华言觉有性。梵语菩提。华言道。)二众生调伏谓菩萨善能调伏一切众生。若有声闻性者。令得声闻道。有缘觉性者。令得缘觉道。乃至有人天性者。公其得人天乐。是名众生调伏。(声闻道。即四谛也。缘觉道。即十二因缘也。)三行调伏谓菩萨以万行调伏诸烦恼故。而能具足佛道。复为众生故。修习苦行。心夫悔恨。是名行调伏。四方便调伏谓菩萨以种种方便调伏众生。如初发心者。教持禁戒。脱离生死。已发心者。教令亲近善友。受持经法。是名方便调伏。五熟调伏谓菩萨为诸众生无善根者说人天乐。令其发菩提心。有善要者说出世法。令其增长。成熟善果。是名熟调伏。六熟调伏印印即法印。以法自印其心也。印有三种。一谓菩萨专念菩提。其心柔软。未能清净。名下熟调伏印。二谓菩萨虽得清净。未能具足最大寂静。名中熟调伏印。三谓菩萨修行多劫。具足清净。获大寂静。道品圆满。名上熟调伏印也。(劫。梵语具云劫波。华言分别时节。)				                
						</center></div><hr><center><div class='zw'><a name=99>三藏法数——【六种因】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种因】
    [出楞伽经]    一当有因谓现在六根对于六尘所作之法为因。此因能招未来当有之晨。故名当有因。(六根者。眼根。耳根。鼻根。舌根。身根。总根也。六尘者。色尘。声尘。香尘。味尘。触尘。法尘也。)二相续因谓因一念之心攀缘根尘。以成善恶之业。而招未来之果。于未来果。复起善恶之业。展转无有断绝。故名相续因。三相因谓以所作善恶业相为因。由因感果。无有断绝。故名相因。四作因谓作胜因。已获胜报。于胜报上更作胜因。故名作因。五显示因谓一念妄想若生。必有所作善恶业相。如灯照物。显然可见。故名显示因。六待因待即对也。谓妄想灭时还作。作时还灭。若相续念断。则妄想不生。以妄对不妄。故名待因。				                
						</center></div><hr><center><div class='zw'>回向:原世间一切众生破无明，入如来境</div></center></body></html> 