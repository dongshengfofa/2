<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,6' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}ul{list-style:none;width:100%;} ul li{width:25%;float:left;font-family:寰蒋闆呴粦;font-size:15px;} ul li a{text-decoration:none;display:block;}</style></head><body><hr><center><div>来源：佛学在线</div></center><br><ul><li><a href='#0'>三藏法数——【五戒配五常五行】</a></li><li><a href='#1'>三藏法数——【五戒】</a></li><li><a href='#2'>三藏法数——【施果感五不死】</a></li><li><a href='#3'>三藏法数——【施食获五福报】</a></li><li><a href='#4'>三藏法数——【布施离五种法】</a></li><li><a href='#5'>三藏法数——【修行五门】</a></li><li><a href='#6'>三藏法数——【五行】</a></li><li><a href='#7'>三藏法数——【结胎五位】</a></li><li><a href='#8'>三藏法数——【女有五障】</a></li><li><a href='#9'>三藏法数——【五种不男】</a></li><li><a href='#10'>三藏法数——【五人非器】</a></li><li><a href='#11'>三藏法数——【众生五事恃怙】</a></li><li><a href='#12'>三藏法数——【人有五苦】</a></li><li><a href='#13'>三藏法数——【五事生人中】</a></li><li><a href='#14'>三藏法数——【生净土五不退】</a></li><li><a href='#15'>三藏法数——【国王五种可爱乐法】</a></li><li><a href='#16'>三藏法数——【天小五衰相】</a></li><li><a href='#17'>三藏法数——【天大五衰相】</a></li><li><a href='#18'>三藏法数——【五种梵音】</a></li><li><a href='#19'>三藏法数——【欲天五淫】</a></li><li><a href='#20'>三藏法数——【三禅天定五支功德】</a></li><li><a href='#21'>三藏法数——【初禅天定五支功德】</a></li><li><a href='#22'>三藏法数——【五净居天】</a></li><li><a href='#23'>三藏法数——【始生天有五种相】</a></li><li><a href='#24'>三藏法数——【五事生天上】</a></li><li><a href='#25'>三藏法数——【又五乘】[盂兰盆经疏]</a></li><li><a href='#26'>三藏法数——【又五乘】</a></li><li><a href='#27'>三藏法数——【五乘】</a></li><li><a href='#28'>三藏法数——【五法退菩提】</a></li><li><a href='#29'>三藏法数——【五不退】</a></li><li><a href='#30'>三藏法数——【五法不得授人戒】</a></li><li><a href='#31'>三藏法数——【五种邪命】</a></li><li><a href='#32'>三藏法数——【沙门受食五观】</a></li><li><a href='#33'>三藏法数——【乞食遮五处】</a></li><li><a href='#34'>三藏法数——【五众】</a></li><li><a href='#35'>三藏法数——【比丘入众五法】</a></li><li><a href='#36'>三藏法数——【苾刍草五德】</a></li><li><a href='#37'>三藏法数——【僧五净德】</a></li><li><a href='#38'>三藏法数——【五种僧】</a></li><li><a href='#39'>三藏法数——【五种大师功德】</a></li><li><a href='#40'>三藏法数——【五种阿阇黎】</a></li><li><a href='#41'>三藏法数——【五种法师】</a></li><li><a href='#42'>三藏法数——【五论师】</a></li><li><a href='#43'>三藏法数——【五分法身】</a></li><li><a href='#44'>三藏法数——【五果回心】</a></li><li><a href='#45'>三藏法数——【五种阿那含】</a></li><li><a href='#46'>三藏法数——【五性】</a></li><li><a href='#47'>三藏法数——【五种声闻】</a></li><li><a href='#48'>三藏法数——【初度五人】</a></li><li><a href='#49'>三藏法数——【小乘五位】</a></li><li><a href='#50'>三藏法数——【五怖畏】</a></li><li><a href='#51'>三藏法数——【菩萨五种自在】</a></li><li><a href='#52'>三藏法数——【菩萨五种相】</a></li><li><a href='#53'>三藏法数——【菩萨有五种生】</a></li><li><a href='#54'>三藏法数——【大乘五位】</a></li><li><a href='#55'>三藏法数——【不分教五意】</a></li><li><a href='#56'>三藏法数——【刘虬五教】</a></li><li><a href='#57'>三藏法数——【波颇五教】</a></li><li><a href='#58'>三藏法数——【慧观五教】</a></li><li><a href='#59'>三藏法数——【贤首五教】</a></li><li><a href='#60'>三藏法数——【解脱有五义】</a></li><li><a href='#61'>三藏法数——【现在五果】</a></li><li><a href='#62'>三藏法数——【五种果】</a></li><li><a href='#63'>三藏法数——【五因】</a></li><li><a href='#64'>三藏法数——【五轮三昧】</a></li><li><a href='#65'>三藏法数——【五后得智】</a></li><li><a href='#66'>三藏法数——【五神通】</a></li><li><a href='#67'>三藏法数——【五种通】</a></li><li><a href='#68'>三藏法数——【五通】</a></li><li><a href='#69'>三藏法数——【又五识】</a></li><li><a href='#70'>三藏法数——【五识】</a></li><li><a href='#71'>三藏法数——【五力】</a></li><li><a href='#72'>三藏法数——【五根】</a></li><li><a href='#73'>三藏法数——【五受】</a></li><li><a href='#74'>三藏法数——【色蕴有五种相】</a></li><li><a href='#75'>三藏法数——【转五蕴成三德】</a></li><li><a href='#76'>三藏法数——【转五蕴成五分法身】</a></li><li><a href='#77'>三藏法数——【五蕴喻】</a></li><li><a href='#78'>三藏法数——【五蕴实相】</a></li><li><a href='#79'>三藏法数——【五蕴】</a></li><li><a href='#80'>三藏法数——【观身五种净】</a></li><li><a href='#81'>三藏法数——【五忍】</a></li><li><a href='#82'>三藏法数——【五停心】</a></li><li><a href='#83'>三藏法数——【五品】</a></li><li><a href='#84'>三藏法数——【寄位五相】</a></li><li><a href='#85'>三藏法数——【五性成佛】</a></li><li><a href='#86'>三藏法数——【五种性】</a></li><li><a href='#87'>三藏法数——【五种菩提】</a></li><li><a href='#88'>三藏法数——【五行】</a></li><li><a href='#89'>三藏法数——【五觉】</a></li><li><a href='#90'>三藏法数——【五种藏】</a></li><li><a href='#91'>三藏法数——【五藏】</a></li><li><a href='#92'>三藏法数——【五摄论】</a></li><li><a href='#93'>三藏法数——【五部律】</a></li><li><a href='#94'>三藏法数——【五味】</a></li><li><a href='#95'>三藏法数——【天台五时】</a></li><li><a href='#96'>三藏法数——【修大涅槃得五事】</a></li><li><a href='#97'>三藏法数——【法华五重玄义】</a></li><li><a href='#98'>三藏法数——【五种般若】</a></li><li><a href='#99'>三藏法数——【华严五为】</a></li></ul><br><br><br><br><hr><br><center><div class='zw'><a name=0>三藏法数——【五戒配五常五行】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五戒配五常五行】
    [出仁王经疏]    一不杀配仁慈爱好生曰仁。五行之木。亦主于仁仁则不杀。故以不杀配仁也。二不盗配智邪正明了曰智。五行之水。亦主于智。智则不盗。故以不盗配智也。三不邪淫配义制事合宜曰义。五行之金。亦主于义。义则不邪淫。故以不邪淫配义也。四不妄语配信真实不欺曰信。五行之土。亦王于信。信则不妄语。帮以不妄语配信也。五不饮酒配礼处事有则曰礼。五行之火。亦主于礼。礼则防于过失。故以不饮酒配礼也。				                
						</center></div><hr><center><div class='zw'><a name=1>三藏法数——【五戒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五戒】
    [出增壹阿含经]    一不杀戒谓人若于彼众生。妄加杀害而夺其命。死堕恶道。或生人中。亦寿命短促。若不作是事。名不杀戒。二不偷盗戒谓人若于有主物。不与而窃取之。死堕恶道。或生人中。亦受贫乏报。若不作是事。名不偷盗戒。三不邪淫戒谓人若淫泆无度。好犯他人妻妾。死堕恶道。或生中。妻妾亦不贞良。若不作是事。名不邪淫戒。四不妄语戒谓人若妄造虚言。隐覆实事。诳惑众听。死堕恶道。或生人中。亦口气臭恶。为人所憎。若不作是事。名不妄语戒。五不饮酒戒谓人若饮酒。则纵逸狂悖。昏乱愚痴。无有智慧。若不饮者。是名不饮酒戒。				                
						</center></div><hr><center><div class='zw'><a name=2>三藏法数——【施果感五不死】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【施果感五不死】
    [出付法藏经]    经云。毗婆尸佛时。有一比丘患头痛。薄拘罗尊者。持一诃梨勒果。施彼食之。其病即愈。因施果故。九十一劫。天上人间。享福快乐。未尝有病。最后生婆罗门家。其母早亡。父娉后妻。苦厌拘罗。五度加害。皆无所损。及年既长。出家学道。得阿罗汉果。(梵语毗婆尸。华言胜观。梵语薄拘罗。华言善容。梵语诃梨勒。华言天主持来。劫。梵语具云劫波。华言分别时节。梵语波罗门。华言净行。梵语阿罗汉。华言无学。)一置X死谓薄拘罗年幼。后母作饼。从而索之。后母憎嫉。掷置X上。X虽焦热。不能烧害也。二釜煮不死谓薄拘罗。后母煮肉。从而索之。母益嗔恚。寻掷釜中。釜虽极热。亦不能害也。三水溺不死谓薄拘罗。后母向河。从而逐去。母即嫌恶。寻掷水中。水虽深而不能溺也。四鱼吞不死谓薄拘罗。由掷水中。虽大鱼吞之而不能害也。五刀割不死谓薄拘罗。被鱼吞之。其鱼亦遭捕入市。遇父买归。将剖鱼腹。拘罗尚活。告父安痒。无致伤儿。父既见子。喜抱而出。即无损伤也。				                
						</center></div><hr><center><div class='zw'><a name=3>三藏法数——【施食获五福报】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【施食获五福报】
    [出施食获五福报经]    一施命谓人七日不得食则死。若能以食施之。即为施命。其施命者。得世世长寿财富无量报。二施色谓人不得食。颜色憔悴。若能以食施之。即为施色。其施色者。得世世端正人见欢喜报。三施力谓人不得食。身羸力弱。若能以食施之。即为施力。其施力者。得世世多力终无耗减报。四施安谓人不得食。心悉身危。不能自安。若人以食施之。即为施安。其施安者。得世世安隐不遇灾患报。五施辩谓人不得食。困不能言。若能以食施之。即为施辩。其施辩者。得辩慧通达闻者喜悦报。				                
						</center></div><hr><center><div class='zw'><a name=4>三藏法数——【布施离五种法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【布施离五种法】
    [出优波塞戒经]    一不选有德无德谓菩萨行慧施时。平等普济。不择冤亲。于有德人。生爱敬心。于无德人。起怜愍心。是名不选有德无德。二不说善恶谓菩萨行慧施时。以平等慈。于善不善。各随所愿。普皆饶益。是名不说善恶。三不择种姓谓菩萨行慧施时。无分种姓贵贱。凡有所需。普皆施与。是名不择种姓。四不轻求谓菩萨行慧施时。见来乞者。起殷重心而给所须以济其乏。是名不轻求。五不恶口骂谓菩萨行慧施时。凡有求索者。不出丑恶之语而毁辱之。是名不恶口骂。				                
						</center></div><hr><center><div class='zw'><a name=5>三藏法数——【修行五门】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【修行五门】
    [出起信论疏]    一修行施门施有三义。谓若见一切来求索者。所有财物。随力施与。舍自悭贪。令彼观喜。即资生施也。若见厄难恐怖危逼。随己堪任。方便救济。令彼无畏。即无畏施也。若有众生来求法者。随己所解。方便为说。不为贪求名利恭敬。唯念自利利他。回向菩提。即法施也。是名修行施门。二修行戒门谓不作众恶。远离愦闹。修头陀行。乃至小罪。心生怖畏。惭愧改悔。不轻如来所制禁戒。常护讥嫌。防止过失。故名修行戒门。(梵语头陀。华言抖擞。谓抖擞尘劳也。)三修行忍门谓能忍受他人损恼。心不怀报。亦当忍于利衰毁誉称讥苦乐等八法。故名修行忍门。四修行进门谓于诸善事。心不懈退。立志坚强。勤修一切功德。自利利他。速离众苦。是名行进门。五修行止观门止谓遮止一切境散乱之相。随顺奢摩他故。观谓分别因缘生灭之相。随顺毗遍舍那故。以此二义。渐渐修习。不相舍离。令得成就。是名修行止观门。(梵语奢摩他。华言止。梵语毗遍舍那。华言观。)				                
						</center></div><hr><center><div class='zw'><a name=6>三藏法数——【五行】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五行】
    [出圆觉钞]    五行者。于六度中。合定慧二度为止观一门。故名五行也。一布施布施者。谓内外资财。以清净心。悉能施之。而无吝惜也。(内资财。即身命法也。外资财。即世间财物也。)二持戒持戒者。即防非止恶之义。谓奉持如来戒律。则能防止身口所作之恶也。三忍辱忍辱者。谓于违逆之境。遇诸毁骂恼害之事。皆能安忍。心无恚恨也。四精进精进者。谓修诸善道。精勤无怠。心心相续。不自放逸也。五止观止观者。止是禅定之胜因。观是智慧之由藉。谓若能成就二法。自然定慧圆明也。				                
						</center></div><hr><center><div class='zw'><a name=7>三藏法数——【结胎五位】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【结胎五位】
    [出析玄记]    一揭逻蓝梵语揭逻蓝。华言杂秽。谓人于胎位中初七日内受质之相。状如凝酥。是名揭逻蓝。二頞部昙梵语頞部昙。华言疱。谓人于胎位中二七日内形成之相。状如疮疱。是名頞部昙。三闭尸梵语闭尸。华言凝结。谓人于胎位中三七日内形成之相。状如厚肉。是名闭尸。四健南梵语健南。华言凝厚。谓人于胎位中四七日内殂成之相。状渐坚硬。是名健南。五疱罗赊佉梵语遍罗赊佉。华言形位。谓人于胎位中五七日之后。四支诸根。形分具足。是名疱罗赊佉。(四支者。二手二足也。诸根者。眼耳鼻舌身意也。)				                
						</center></div><hr><center><div class='zw'><a name=8>三藏法数——【女有五障】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【女有五障】
    [出法华经]    法华经中。谓舍利弗不知龙女是大乘根器。宿习圆因而得成佛。以为例同报障女流。故说女人有五种障也。然说此五障者。欲令女人知有此障。即当发菩提心。行大乘行。早求解脱也。一不得作梵天王谓梵天因中修持戒善。得获胜报而为天王。若女人身器欲染。则不得作梵天王。二不得作帝释谓帝释勇猛少欲。修持戒善。报为天主。若女人杂恶多欲。则不得作帝释也。(帝释。梵语释提桓因。华言能天主。即忉利天主也。)三不得作魔王谓魔王因中十善具足。尊敬三宝。孝奉二亲。报生欲界他化自在天而作魔王。若女人轻慢嫉妒。不顺正行。则不得作魔王也。(魔王即他化自在天王也。十善者。不杀。不盗。不邪淫。不妄言。不两舌。不恶口。不绮语。不贪欲。不嗔恚。不邪见也。三宝者。佛宝。法宝。僧宝也。)四不得作转轮圣王谓转轮圣王因中行十善道。慈愍群生。报作轮王。若女人无有慈愍净行。则不得作转轮圣王也。五不得作佛谓如来行菩萨道。愍念一切。心无染着。乃得成佛。若女人身口意业。情欲缠缚。则不得作佛也。				                
						</center></div><hr><center><div class='zw'><a name=9>三藏法数——【五种不男】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种不男】
    [出法华文句记]    法华经云。菩萨不应亲近五种不男之人以为亲厚。正谓此五种也。一生不男谓人从生来。男根不满。是名生不男。二犍不男犍谓人以刀去其男根。是为犍不男。三妒不男谓男根似无。见他行淫。因生妒心。遂或有根。是名妒不男。四变不男谓根能变现也。遇男则变为女。遇女则变为男。是名变不男。五半不男谓半月能男。半月不能男。是名半不男。				                
						</center></div><hr><center><div class='zw'><a name=10>三藏法数——【五人非器】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五人非器】
    [出华严经疏]    谓此五人。皆非受道之器也。一无信非器谓有众生。溺于邪见。闻于大经而生疑谤。堕诸恶道。是为无信非器。二违真非器谓有众生。心自违真逐妄。依傍经法。以求名利。不净说法。集诸邪行。是为违真非器。三乖实非器谓有众生。乖于实道。多无正见。但依言取文。随声取义。超情至理。不入于心。是为乖实非器。(超情至理者。谓超越情量至极之理也。)四狭劣非器华严出现品云。一切二乘。不闻此经。何况受持。故虽在座。如瞽。是为狭劣非器。(二乘者。声闻乘。缘觉乘也。)五守权非器谓三乘共教诸菩萨等。随宗所修行布行位权小之法。不信圆融具德之道。是为守权非器。(三乘者。声闻乘。缘觉乘。菩萨乘也。共教者。三乘共学般若之教也。随宗者。随三乘所宗之法也。行布行位者。谓行列排布行位之次第也。)				                
						</center></div><hr><center><div class='zw'><a name=11>三藏法数——【众生五事恃怙】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【众生五事恃怙】
    [出出曜经]    恃怙犹倚赖也。佛为愚痴众生。恃怙所有。不念世相无常。恣意放逸。不求出世无为之道。故说此五事以警发之。一恃怙年少谓人倚赖年少。血气刚强。随情任意。恣作非为。而不顾衰老之逼身也。二恃怙端正谓人倚赖形貌端正。娇媚于人。取相生欲。不自羞愧。而不顾老丑之逼身也。三恃怙力势谓倚赖势力强盛。任作威福。陵蔑于他。无所畏忌。不顾衰患之逼身也。四恃怙才器谓倚赖才调器量。超越卓异。妄自尊大。轻藐于人。而不顾祸患之逼身也。五恃怙贵族谓人倚赖种族尊贵。阀阅高显。憍傲纵恣。侮慢于人。而不顾衰败之相寻也。				                
						</center></div><hr><center><div class='zw'><a name=12>三藏法数——【人有五苦】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【人有五苦】
    [出法苑珠林并五苦章句经]    一母人怀姙从死得生谓人托胎。居母腹中生脏之下熟脏之上。近迮倒悬。苦痛无量。及至出胎。热风触身。如履刀剑。失声大叫。顿昧前因。是为生苦。二老人颜色败坏谓人老年。发白齿落。目昏耳聩。四大不调。百节疼痛。头低腰屈。起坐呻吟。是为老苦。(四大者。地大。水大。风大也。)三病人困劣谓人以四大为体。一大不调。百一病生。四大不调。四百四病同时俱作。形骸苦痛。如被杖楚。手足不仁。气力虚竭。起坐须有。是为病苦。四人死风刀断脉谓人临命终时。四大分散。痛毒辛酸。慈亲孝子。莫能相救。风刀解身。苦不可忍。是为死苦。五犯罪人束缚送狱谓人违国正法。冒犯罪愆。枷锁萦身。系闭牢狱。受诸刑罚。苦不可言。是为狱苦。				                
						</center></div><hr><center><div class='zw'><a name=13>三藏法数——【五事生人中】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五事生人中】
    [出辩意经]    谓诸众生能行此五事。则得于人中受生也。一布施谓人常行仁慈。不恡财宝。赈济贫穷。是名布施。二持戒谓人心常念戒。忆持无忘。不作诸恶。是名持戒。三忍辱谓人若遇非理相干。能以情恕。安忍不动。是名忍辱。四精进谓人直心向道。勤行众善。无有懈怠。是名精进。五忠孝谓人秉心端正。事君能致其身。事亲能竭其力。是名忠孝。				                
						</center></div><hr><center><div class='zw'><a name=14>三藏法数——【生净土五不退】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【生净土五不退】
    [出净土十疑论]    大悲摄持不退谓众生得生净土者。以阿弥陀佛大悲愿力。摄持不舍。故得不退转也。佛光照烛不退谓众生得生净土者。常被佛光照烛。故菩提之心。日得增长。而不退转也。常闻法音不退谓众生得生净土者。闻诸水鸟树林风声乐响。皆说苦空无我之法。是以常起念佛念法僧之心。而不退转也。善友同居不退谓众生得生净土者。以由彼国纯诸菩萨以为胜友。内无烦恼惑业之累。外无邪魔恶缘之境。故一生之后。即不退转也。寿命无量不退谓诸众生得生净土者。即得寿命无量。与佛菩萨平等无二。故一生之后。即不退转也。				                
						</center></div><hr><center><div class='zw'><a name=15>三藏法数——【国王五种可爱乐法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【国王五种可爱乐法】
    [出佛为优填王说王法政论经]    一恩养苍生可爱乐法谓国王能布德施仁。利济群生。使各遂其性。咸归治化。是以普天之下。咸被恩泽。无不爱乐也。二英勇具足可爱乐法谓国王英武神授。智勇天锡。德覆万邦。威加四海。未降伏者能降伏之。已降伏者能摄护之。是以普天之下。畏威怀德。无不爱乐也。三善权方便可爱乐法谓国王智谋机变。神用莫测。于柔顺服从者。方便而保爱之。强戾梗化者。则方便而制伏之。是以普天之下。畏威怀德。无不爱乐也。(梗化者。谓强梗弗顺化也。)四正受境界可爱乐法谓国王善能筹量府库储蓄多寡。以仁爱心。锡与亲族人民。凡疾病者。令医治之。贫乏者。悉赈济之。是以普天之下。咸被恩泽。无不爱乐也。五勤修善法可爱乐法谓国王具足净信。能信过去未来善不善业人天果报。修习正因。以证圣果。是以普天下之下。尊仰效慕。无不爱乐也。				                
						</center></div><hr><center><div class='zw'><a name=16>三藏法数——【天小五衰相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【天小五衰相】
    [出法苑珠林]    一乐声不起谓诸天音乐。不鼓自鸣。衰相现时。其声自然不起。是为小衰相也。二身光忽灭谓诸天众。身光赫弈。画夜昭然。衰相现时。其光不现。是为小衰相也。三浴水着身诸天众。肌肤香腻。妙若莲华。不染于水。衰相现时。浴水沾身。停住不干。是为小衰相也。四着境不舍谓诸天众。欲境殊胜。自然无有耽恋。衰相现时。取着不舍。是为小衰相也。五眼目数瞬谓诸天众。天眼无碍。普观大千。衰相现时。其目数瞬。是为小衰相也。				                
						</center></div><hr><center><div class='zw'><a name=17>三藏法数——【天大五衰相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【天大五衰相】
    [出法苑珠林]    一衣服垢秽谓诸天众。铢衣妙服。光洁常鲜。福尽寿终之时。自生垢秽。是为大衰相也。(铢衣者。十黍重曰铢。诸天之衣。重六铢。故名铢衣。)二头上华萎谓诸天众。宝冠珠翠。彩色鲜明。福尽寿终之时。头上冠华。自然萎悴。是为大衰相也。三腋下汗流谓诸天众。胜体微妙。轻清洁净。福尽寿终之时。两腋自然流汗。是为大衰相也。四身体自秽谓诸天众。妙身殊异。香洁自然。福尽寿终之时。忽生自秽。是为大衰相也。五不乐本座谓诸天众。最胜最乐。非世所有。福尽寿终之时。自然厌居本座。是为大衰相也。				                
						</center></div><hr><center><div class='zw'><a name=18>三藏法数——【五种梵音】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种梵音】
    [出长阿含经]    梵音者。即大梵天王所出之声。而有五种清净之音也。一正直音谓诸梵天。禅定持身。无诸欲行。而其音声。端正质直而不邪曲。是名正直音。二和雅音谓诸梵天。心离欲染。爱乐律仪。而其音声。柔和典雅。离诸粗犷。是名和雅音。三清彻音不浊曰清。透明曰彻。谓诸梵天。戒行清净。心地圆明。而其音声。清净明彻。是名清彻音。四深满音谓诸梵天。净行圆满。心光湛寂。而其音声。幽深充满。而不浅陋。是名深满音。五周遍远闻音足备曰周。普通曰遍。谓诸梵天。心光莹净。普映十方。而其音声。周遍远闻。而不迫窄。是名周遍远闻音。				                
						</center></div><hr><center><div class='zw'><a name=19>三藏法数——【欲天五淫】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【欲天五淫】
    [出天台四教义集注]    一地居二天形交成淫谓四天王天。居须弥山腹。忉利天居须弥山顶。故名地居。此之二天。男女和合。与世无异也。(四天王者。东方持国天王。南方增长天王。西方广目天王。北方多闻天王也。梵语须弥。华言妙高。梵语忉利。华言三十三。)二夜摩天勾抱成淫梵语夜摩。华言善时分。此天于诸欲境知时分故。不以形交。但勾抱也。三兜率天执手成淫梵语兜率。华言知足。此天于诸欲境知止足故。而不勾抱。但执手也。四化乐天对笑成淫谓此天欲心微薄。亦不执手。但对笑也。五他化天相视成淫谓此天欲念渐尽。亦不对笑。但相视也。				                
						</center></div><hr><center><div class='zw'><a name=20>三藏法数——【三禅天定五支功德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三禅天定五支功德】
[出法界次第] 一舍支离喜不悔之心为舍。谓行者欲离二禅时。以种种因缘诃责于喜。喜既灭谢。三禅即发。若证三禅之乐。则舍二禅之喜。不生悔心。故名舍支。二念支念即爱念。谓行者既发三禅之乐。乐从内起。应须爱念。乐则增长。故名念支。三慧支解知之心为慧。谓行者既发三禅之乐。此乐微妙。若非善巧解慧。则不能方便长养。故名慧支。四乐支怡悦之心为乐。谓行者发三禅乐已。若能善用舍念慧三支。将护此乐。乐则遍身。若离三禅余地。更无遍身之乐。故名乐支。五一心支心与定法相应为一。谓行者受乐
心息。则心与定一。澄渟不动。故名一心支。				                
						</center></div><hr><center><div class='zw'><a name=21>三藏法数——【初禅天定五支功德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【初禅天定五支功德】
    [出法界次第]    支即支分。如树之根干是一。枝条有异。禅支之义亦。从一定心出生五支故也。又支持之义。谓定心浅薄。易于摇动。若得觉观等法支持。则定心安隐牢固。故名支也。一觉支初心在缘为觉。谓行者于定中发初禅。清净色法触其身根。心大惊悟。时初觉此触。故名觉支。二观支细心分别为观。谓行者既证初禅。即以细分别禅中诸妙功德。境界分明。故名观支。三喜支欣庆之心为喜。谓行者获得初禅天定。利益甚多。如是思惟。欢喜无量。故名喜支。四乐支怡悦之心为乐。谓行者喜心既息。则恬然静虑。受禅之乐。故名乐支。五一心支心与定法相应为一。谓行者初证禅时。心依觉观喜乐之法。故有细微散乱。若喜乐心息。自然心与定一。故名一心支。				                
						</center></div><hr><center><div class='zw'><a name=22>三藏法数——【五净居天】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五净居天】
    [出楞严经]    五净居天者。谓声闻之人。断欲界九品思惑尽。证第三阿那含果而居其中。亦名五不还天。若据俱舍图言。此五天次第而上。若据楞严经言。此五天皆横在第四禅天中。彼四禅天。但能闻此五天之名。而不能知见。如世间圣地道场。多有罗汉所居。而人不能见也。(九品者。欲界思惑三品中。每品又各分上中下三品。故言九品也。梵语阿那含。华言不来。不来即不还。谓不还来欲界受生也。)一无烦天谓此天苦乐两灭。心境不交。则无烦恼。故名无烦天也。(苦乐两灭者。离欲界苦及色界乐也。心境不交者。心与境不交接也。)二无热天热即热恼。谓此天机括独行。研交无地。故名无热天也。(机括独行者。机谓弩牙。括与筈同。谓箭所受弦之处。皆取可发之义。以喻于心也。前苦乐之境虽灭。犹存能灭之念。故云机筈独行。至此天中。研究此心与境交接之念。无依无处。则无热恼。故云研交无地也。)三善见天谓此天于十方世界。妙见圆澄。更无尘象及一切沉垢。故名善见天也。(十方世界等者。谓一心在定。定能发慧。于慧心中见十方界。圆遍澄凝。更无世界内外尘象。及无心地昏沉之垢也。)四善现天谓此天精见现前。陶铸无碍。故名善现天也。(精见现前。陶铸无碍者。范土曰陶。镕金曰铸。以妙精明见。陶铸一切像。空无障碍故也。)五色究竟天谓此天究竟群几。穷色性性。入无边际。故名色究竟天也。(究竟群几者。几谓几微。言究尽诸色几微之处也。穷色性性。入无边际者。色性所依之性。故云性性。性本无边。若研穷之。则入于无边际矣。)				                
						</center></div><hr><center><div class='zw'><a name=23>三藏法数——【始生天有五种相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【始生天有五种相】
    [出正法念处经]    一光明覆身相谓人初生天时。光明覆身。身无衣服。心作是念。勿令他天见我裸露。即于念时。他见有衣而实无衣。是为第一相。二欲见园林相谓人初生天时。已见天上所有之物。生希有心。而于园林等则未曾见。故欲见之而遍观看。是为第二相。三见天女生惭相谓人初生天时。见天中女。颜色羞渐。未敢正看。是为第三相。四见天生疑相谓人初生天时。若见余天。虽欲前近。心生疑虑。意志不定。是为第四相。五升空生怖相谓人初生天时。欲升虚空。心生怖畏。设飞不高。去则不远。或傍城壁。或依附地。是为第五相。				                
						</center></div><hr><center><div class='zw'><a name=24>三藏法数——【五事生天上】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五事生天上】
    [出辩意经]    谓诸众生能行此五事。则得生于天上也。一慈心谓人不杀众生。爱惜物命。令众得安。是名慈心。二贤良谓人不盗他人财物。布施无悭。济诸穷乏。是名贤良。三贞洁谓人不犯外色。护戒奉斋。是名贞洁。四诚信谓人不欺于人。护口四过。永无谄佞。是名诚信。(口四过者。妄言。绮语。两舌。恶口也。)五不醉酒谓人尊崇善法。坚修梵行。不酗于酒而发狂乱。是名不醉酒。				                
						</center></div><hr><center><div class='zw'><a name=25>三藏法数——【又五乘】[盂兰盆经疏]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【又五乘】
    [出盂兰盆经疏]    乘即运载之义。谓人天等各以所修之法为乘。运载至其所至之处。故有五乘也。一人乘人者忍也。于世间违顺情境。悉能安忍故也。谓人以三归五戒为乘。运出四趣。生于人道。故名人乘。(三归依。归依佛。归依法。归依僧也。五戒者。不杀。不盗。不邪淫。不妄语。不饮酒也。四趣者。修罗趣。饿鬼趣。畜生趣。地狱趣也。)二天乘天者。谓天然自然。乐胜身胜也。天以十善为乘。运出五道。得生欲天。于修十善时。更能修习禅定。即生色界无色界天。故名天乘。(十善者。不杀生。不偷盗。不邪淫。不妄语。不两舌。不恶口。不绮语。不贪欲。不嗔恚。不邪见也。五道者。人道。修罗道。饿鬼道。畜生道。地狱道也。)三声闻乘声闻者。闻如来声教而得悟道也。谓声闻以四谛为乘。运出三界。到于涅槃。故名声闻乘。(四谛者。苦谛。集谛。灭谛。道谛也。三界者。欲界。色界。无色界也。梵语涅槃。华言灭度。)四缘觉乘缘觉者。谓观十二因缘。觉悟真空之理也。以十二因缘为乘。运出三界。到于涅槃。故名缘觉乘。(十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。)五菩萨乘菩萨。梵语具云菩提萨埵。今称菩萨者。从略也。华言觉有情。谓觉悟一切有情众生也。以六度为乘。运诸众生同出三界。而到涅槃彼岸。故名菩萨乘。(六度者。一布施。二持戒。三忍辱。四精进。五禅定。六智慧也。)				                
						</center></div><hr><center><div class='zw'><a name=26>三藏法数——【又五乘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【又五乘】
    [出华严一乘教义分齐章]    一佛乘佛。梵语具云佛陀。华言觉。乘即运载之义。谓如来以一乘实相之法。运诸众生同到涅槃彼岸。是为佛乘。(梵语涅槃。华言灭度。)二缘觉乘谓缘觉之人由观十二因缘生灭。除于我执等惑。觉悟真空之理。以此因缘之法。运出三界。是为缘觉乘。(十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。三界者。欲界。色界。无色界也。)三声闻乘谓声闻之人。闻佛声教。修生灭四谛之法。而悟真空涅槃之理。以此四谛之法。运出三界。是为声闻乘。(四谛者。苦谛。集谛。灭谛。道谛也。)四天乘天即色界天也。谓彼诸天。修根本有漏禅观。欲惑不染。以此根本禅定。运出欲界。是名天乘。(有漏者。谓漏落生死也。根本禅。即色界禅。谓能出生一切禅定故也。)五梵乘梵即净也。谓诸菩萨以慈悲喜舍四无量心。运诸众生出生死海。是名梵乘。一(慈悲喜舍者。慈能与乐。悲能拔苦。喜则离苦得乐。舍则冤亲平等。此四无量心。以由众生无量故。菩萨之心亦无量也。)				                
						</center></div><hr><center><div class='zw'><a name=27>三藏法数——【五乘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五乘】
    [出华严一乘教义分齐章]    一佛乘佛。梵语具云佛陀。华言觉。乘即运载之义。谓如来以一乘实相之法。运诸众生同到涅槃彼岸。故名佛乘。(梵语涅槃。华言灭度。)二菩萨乘菩萨。梵语具云菩提萨埵。华言觉有情。谓菩萨之人。以六度万行为乘。运诸众生同出三界。故名菩萨乘。(六度者。一布施。二持戒。三忍辱。四精进。五禅定。六智慧也。三界者。欲界。色界。无色界也。)三缘觉乘谓缘觉之人。因观十二因缘。除于我执而悟真空涅槃之理。以此之法。运出三界。故名缘觉乘。(十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。)四声闻乘谓声闻之人。闻佛声教。修苦集灭道四谛之法。而悟真空涅槃之理。以此之法。运出三界。故名声闻乘。五小乘小乘者。即人天乘也。谓人天以五戒十善为乘。运出四趣。故名小乘。(五戒者。不杀。不盗。不邪淫。不妄语。不饮酒也。十善者。不杀。不盗。不邪淫。不妄语。不两舌。不恶口。不绮语。不贪欲。不嗔恚。不邪见也。四趣者。修罗趣。饿鬼趣。畜生趣。地狱趣也。)				                
						</center></div><hr><center><div class='zw'><a name=28>三藏法数——【五法退菩提】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五法退菩提】
    [出涅槃经]    一乐在外道出家谓人之出家。当从正法。修习善业。成菩提果。若从外道。则增诸邪见。作不善业。而菩提之心。未有不退失者矣。(梵语菩提。华言道。)二不修大慈之心谓修菩萨行者。当以平等大慈之心。爱念一切众生。与其清净法乐。然后得成菩提之果。若非此行。而菩提之心。未有不退失者矣。三好求法师过罪谓修菩萨行者。奉承师长。如事父母。听受其教。则菩提之果可成。若窥伺以求其过。则不惟无听受之诚。且亏事师之道。而菩提之心。未有不退失者矣。四常乐处在生死谓修菩萨行者。当勤精进以求出离。则菩提之果可成。若耽着五欲。造诸恶业。于诸生死。心无厌离。而菩提之心。未有不退失者矣。(五欲者。色欲。声欲。香欲。味欲。触欲也。)五不喜读诵经典谓修菩萨行者。当信受如来所说经典。诚心读诵。求其妙义。依解进修。成菩提果。若不喜乐受持读诵。则所修之行无所依据。而菩提之心。未有不退失者矣。				                
						</center></div><hr><center><div class='zw'><a name=29>三藏法数——【五不退】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五不退】
    [出起信论疏]    一信不退谓十信位菩萨。发大信心。笃信中道圆妙之理。常住平等。不迁不变。信行满足而无退转也。(十信者。信心。念心。精进心。慧心。定心。不退心。护法心。回向心。戒心。愿心也。)二位不退谓菩萨十信满足。入十住位。乃至十行十回向位。即得分见法身。住正定位而不退转也。(十住者。发心住。治地住。修行住。生贵住。方便具足住。正心住。不退住。童真住。法王子住。灌顶住。十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无缚解脱回向。法界无量回向也。)三证不退谓菩萨三贤位满。即入初地。乃至七地证遍满法身。生无边佛土而不退转也。(三贤者。即十住十行十回向诸位菩萨也。安地至七地者。欢喜地。离垢地。发光地。焰慧地。难胜地。现前地。远行地也。遍满法身者。谓法身之体。遍满一切处也。)四行不退谓菩萨七地功德满足。入于第八无功用地。一切功行永无退失也。(第八无功用地。即不动地也。)五烦恼不退谓菩萨十地满足。入等觉位。了烦恼即是菩提。岂更有烦恼之可奶转也。(十地者。即前七地更加不动地。善慧地。法云地。是为十地也。等觉位者。去后妙觉佛犹有一等。胜前诸位。得称为觉。)				                
						</center></div><hr><center><div class='zw'><a name=30>三藏法数——【五法不得授人戒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五法不得授人戒】
    [出四分律]    谓比丘当深信因果。常生惭愧。戒行精进。法义无忘。方堪授人戒法。若不能如是者。则不可也。(梵语比丘。华言乞士。)一无信信为万善之本。众德之基。比丘若不具足正信。则于戒法自必不能持守。何况为师而授人戒也。二无惭惭谓耻。比丘之心。若无惭耻。自必肆情纵欲。戒行有亏。故不可为师而授人戒也。三无愧愧谓羞愧。比丘之心。若无羞愧。自必毁犯戒法。不能悔过。故不可为师而授人戒也。四懒惰谓比丘懒惰恣纵。则自于戒律。必不能坚守。何况为师而授人戒也。五多忘谓比丘于诸法义。不能强记。心多忘失。则自于戒检。必有所遗。故不可为师而授人戒也。				                
						</center></div><hr><center><div class='zw'><a name=31>三藏法数——【五种邪命】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种邪命】
    [出大智度论]    谓以此五种邪法。用求利养而自活命。为比丘者。当深戒之。(梵语比丘。华言乞士。)一诈现异相谓诸比丘。违佛正教。于世俗人前。诈现奇特之相。令其心生敬仰。而求利养。是为邪命。二自说功能谓诸比丘。以辩口利词。抑人扬己。自逞功能。令所见者心生信敬。而求利养。是为邪命。三占相吉凶谓诸比丘攻学异术。卜命相形。讲谈吉凶。而求利养。是为邪命。四高声现威谓诸比丘大语高声。诈现威仪。令人畏敬。而求利养。是为邪命。五说所得利以动人心谓诸比丘。于彼得利。于此称说。于此得利。于彼称说。令人动心。而求利养。是为邪命。				                
						</center></div><hr><center><div class='zw'><a name=32>三藏法数——【沙门受食五观】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【沙门受食五观】
    [出大藏一览]    梵语沙门。华言勤息。谓勤行善法。息灭恶事。凡受食时。先作五观。然后方食。故名沙门受食五观也。一计功多少量彼来处计功多少者。智度论云。此食垦植收获春磨。淘汰炊煮。及成。工用甚多。量彼来处者。僧祇律云。施主减其妻子之分。求福故施。凡受食时。当作此观。二忖己德行全缺应供忖己德行全缺应供者。毗尼母律云。若不坐禅诵经。营三宝事。及不持戒受人信施。为施所堕。则不宜受食。德行若全。则可应供受食。凡受食时。当作此观。(三宝者。佛宝。法宝。僧宝也。)三防心离过贪等为宗防心离过贪等为宗者。明了论疏云。出家先须防心三过。谓于上味食起贪。下味食起嗔。中味食起痴。中味食起痴。以此不知惭愧。堕三恶道。凡受食时。当作此观。(三恶道者。饿鬼道。畜生道。地狱道也。)四正事良药为疗形枯正事良药为疗形枯者。谓饥渴为主病。四百四病为客病。故须以食而为医药。用资其身。凡受食时。当作此观。(四百四病者。人身假地水火风四大所成。一大不调。则生百一种病。四大共成四百四病也。)五为成道业应受此食为成道业应受此食者。谓不食则饥渴病生。道业何成。增壹阿含经云。多食致苦患。少食气力衰。处中而食者。如秤无高下。凡受食时。当作此观。				                
						</center></div><hr><center><div class='zw'><a name=33>三藏法数——【乞食遮五处】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【乞食遮五处】
    [出显扬圣教论]    谓比丘乞食。此之五处。当避嫌疑。不可往也。(梵语比丘。华言乞士。)一唱令家唱令家者。谓歌唱曲令。但取欢娱。能乱禅定。比丘若行乞食。此处不可往也。二淫女家淫女家者。行止不洁。声名不正。色欲因缘。障道根本。比丘若行乞食。此处不可往也。三酤酒家者。谓酒是起罪因缘。能生过失。比丘若行乞食。此处不可往也。四王宫王宫者贵戚之处。严禁之所非可干冒。比丘若行乞食。此处不可往也。五旃陀罗(又作旃茶罗。)梵语旃陀罗。华言屠者。谓屠者之家。杀心盛大。恼害众生。见者伤慈。坏善根本。比丘若行乞食。此处不可往也。(旃茶罗者。华言严帜。谓此屠者。恶业自严。行时摇铃持竹为幖帜。以使人知其为恶者也。)				                
						</center></div><hr><center><div class='zw'><a name=34>三藏法数——【五众】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五众】
    [出翻译名义]    一比丘梵语比丘。华言乞士。乞是乞求之名。士是清雅之称。谓上乞法以资慧命。下乞食以资色身。净命自活。福利众生。破憍慢心。谦下自卑。以成清雅之德也。(净命者。以清净之食。自活其命也。)二经丘尼梵语尼。华言女。大智度论云。尼得无量律仪。故应次于比丘。佛以仪法。嫌于混杂。令在沙门后。故名比丘尼。(女人出家。始于佛姨母大爱道也。梵语沙门。华言勤息。)三式叉摩那梵语式叉摩那。华言学法女。行事钞云。式叉尼具学三法。一根本。谓不作四重。(即杀盗淫妄也。)二学六法。(一不染心相触。二不盗四钱。三不断畜生命。四不小妄语。五不非时饮食。六不饮酒。)三学行法。(即大尼所行一切行法。)为学此三法。故名式叉摩那。四沙弥梵语沙弥。华言息慈。谓息世染之情。以慈济群生也。盖出家之人。初入佛法。多存俗情。故须息恶行慈。是名沙弥。五沙弥尼玄奘法师云。梵语室利摩拏理迦。华言勤策女。谓勤行善法。策进功德。故名沙弥尼。				                
						</center></div><hr><center><div class='zw'><a name=35>三藏法数——【比丘入众五法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【比丘入众五法】
    [旧名入众五心出四分僧羯磨]    一修慈愍物谓比丘入大众中。应修慈心。怜愍于物。岩净律仪。整束身心。精勤学道。是为修慈愍物。(梵语比丘。华言乞士。)二谦下自卑谓比丘入大众中。常用谦和。永绝憍慢。应自卑下。如拭尘巾。是为谦下自卑。三善知坐处谓比丘入大众中。动止有时。若见上座。不应安坐。若见下座。不应起立。是为善知坐处。(上座者。谓戒腊在前。道德闻达之比丘也。)四说于法语谓比丘入于大众中。不宜杂说论世俗事。若自说法。若请人说法。是为说于法语。五见过默然谓比丘入大众中。若见僧中有不如理之事。若便言说。恐致别异。故当安忍默而不言。是为见过默然。				                
						</center></div><hr><center><div class='zw'><a name=36>三藏法数——【苾刍草五德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【苾刍草五德】
    [出翻译名义]    苾刍。雪山香草。谓其有五种德。以喻比丘亦具此德。故称为苾刍也。(梵语比丘。华言乞士。)一体性柔软体性柔软者。以喻比丘能折伏身语意业之粗犷也。二引蔓旁布引蔓旁布者。以喻比丘传法度人。延绵不绝也。三馨香远闻声香远闻者。以喻比丘戒德芬馥。为众所闻也。四能疗疼能疗疼痛者。以喻比丘能断烦恼毒害之痛苦也。五不背日光不背日光者。以喻比丘正见思惟。常向佛日而不背也。				                
						</center></div><hr><center><div class='zw'><a name=37>三藏法数——【僧五净德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【僧五净德】
    [出诸德福田经]    一发心离俗谓出家之人。发勇猛心。脱离凡俗。习佛菩提。而能怀佩道妙。为世福田。是为初净德也。(梵语菩提。华言道。)二毁其形好谓出家之人。剃除须发。毁坏相好。去世俗之尘衣。着如来之法服。具佛威仪。为世福田。是为第二净德也。三永割亲爱谓投佛出家。割绝父母亲爱之情。一心精勤修道。以报父母生成之德。兼能为世福田。是为第三净德也。四委弃躯命谓出家之人。能委弃身命。无所顾惜。惟务一心求证佛道。兼能为世福田。是为第四净德也。五志求大乘谓出家之人。常怀济物之心。专志勤求大乘之法。度脱一切有情。为世福田。是为第五净德也。				                
						</center></div><hr><center><div class='zw'><a name=38>三藏法数——【五种僧】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种僧】
    [亦名五僧差别出显宗论]    一无耻僧毁犯禁戒。不守真风。形预僧流。行过俗务。是名无耻僧。二痖羊僧谓于三藏教。无所了达。譬如痖羊。无辩说用。是名痖羊僧。(三藏教者。经藏。律藏。论藏也。)三明党僧谓好于游散。惟务鬭诤。善生机巧。结构朋党。是名朋党僧。四世俗僧谓昏昏度日。兀兀延生。心想闲缘。身营世务。是名世俗僧。五胜义僧谓解慧有余。辩才无碍。随机演教。接物利生。是名胜义僧。				                
						</center></div><hr><center><div class='zw'><a name=39>三藏法数——【五种大师功德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种大师功德】
    [出瑜伽师地论]    一戒行无失谓比丘于如来所制戒律。常能坚守执持。无有毁犯过失。具是功德。方宜为人戒法之师也。(梵语比丘。华言乞士。)二善建立法谓比丘于诸戒律。善能建立一切法。则令人修学。无所违越。具是功德。方宜为人戒法之师也。三善制立所学谓比丘于律仪中当学之法。善能裁制安立。令无差谬。具是功德。方宜为人戒法之师也。四善断疑惑谓比丘于所建立法则。及所当学。或众有所疑。善能广为开说。断除其惑。令得如式修持。具是功德。方宜为人戒法之师也。五教授出离谓比丘以如来所制戒法。教授于人。令其如法受持。成就圣道。出离生死。具是功德。方宜为人戒法之师也。				                
						</center></div><hr><center><div class='zw'><a name=40>三藏法数——【五种阿阇黎】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种阿阇黎】
    [出四分律]    梵语阿阇黎。华言轨范。谓其能为人轨范。故云阿阇黎也。一出家了阿阇黎出家阿阇黎者。即比丘剃度之师也。谓出家者。必须依师而得剃度。律云。所依得出家者。是也。(梵语比丘。华言乞士。)二受戒阿阇黎受戒阿阇黎者。即比丘受戒之师也。谓既得出家。必须依师求受戒法。律云。于受戒时得作羯磨者。是也。(梵语羯磨。华言作法。)三教授阿阇黎教授阿阇黎者。即比丘教授之师也。谓既得戒法。必须得师教授威仪。律云。从教授得威仪者。是也。四受经阿阇黎受经阿阇黎者。即比丘受经之师也。谓出家者。必须依师受习经文。解说义理。律云。从所受经。得读修妒路。若说义乃至一四句偈等。是也。(梵语修妒路。又云修多罗。华言契经。)五依止阿阇黎依止阿阇黎者。即比丘依止之师也。谓比丘度夏。当依师住。或依止作宿。律云。乃至依住一宿者。是也。				                
						</center></div><hr><center><div class='zw'><a name=41>三藏法数——【五种法师】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种法师】
    [出法华文句]    法者轨则也。师者匠也。法虽可轨。体不自弘。弘之在人。是故五种弘经之人。皆得称为法师也。一受持信力故受。念力故持。谓于如来言教。以坚固深信受之。于己忆持不忘。是为受持法师。二读经对文曰读。谓正心端坐。目睹经文。口宣句读。是为读经法师。三诵经背文曰诵。谓习读既熟。不须对文。自然成诵。是为诵经法师。四解说谓圣教之义难解。若能分明解释。训授于人。是为解说法师。五书写谓于诸佛经典。若能书写广传。流通大法。是为书写法师。				                
						</center></div><hr><center><div class='zw'><a name=42>三藏法数——【五论师】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五论师】
    [出翻译名义]    一阿湿缚窭沙论师梵语阿湿缚窭沙。华言马鸣。摩诃衍论云。过去世中有一大王。名曰轮陀。有千白鸟皆悉好声。若鸟出声。大王增德。若不出声。大王损德。如是诸鸟。若见白马。则出其声。若不见时。常不出声。尔时大王。遍求白马。终日不得。作如是言。若外道众。能令此鸟鸣者。都破佛教。若佛弟了。能令此鸟鸣者。都破外道。尔时菩萨。用神通力。现千白马。令千鸟皆鸣。绍隆正法。令不断绝。是故世尊。字此菩萨。名曰马鸣。又本传云。此师说法时。能感群马悲鸣。故号马鸣。以其造起信论。大乘庄严等论。故称论师。二那伽树那论师梵语那伽曷树那。华言龙猛。旧翻龙树。其母于树下生之。因龙成其道。故号曰龙树。辅行云。龙树之学广通。天下无敌。欲谤佛经。龙接入宫。一夏但诵七佛经。自知佛法深妙。遂出家降伏外道。明第一义。以其作中观大智度等论。故称论师也。三提婆论师梵语提婆。华言天。乃龙树弟子也。以其造百论。大丈夫等论。故称论师。四鸠摩罗逻多论师梵语鸠摩罗逻多。华言童受。以其阐扬论义。故称论师。五室利逻多论师梵语室利逻多。华言胜受。谓此论王。如日照世。能破诸暗。故称论师。				                
						</center></div><hr><center><div class='zw'><a name=43>三藏法数——【五分法身】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五分法身】
    [出法华玄义释签]    五分法身者。分即分齐。法者。戒定慧诸法也。身者聚也。聚集诸法以成其身也。(聚集诸法者。谓聚集色受想行识之法也。)一戒身谓二乘因持无作之戒。戒法成就。证得此身。故名戒身。(二乘者。声闻乘。缘觉乘也。无作戒者。不作意持任运无犯。名无作戒也。)二定身谓二乘因修无漏净禅证此身。故名定身。(无漏者。不漏落生死。净禅者。谓因修禅定。能断诸漏。漏即三界烦恼。既无烦恼。心则清净。故名无漏净禅也。)三慧身谓二乘因修无漏智慧得证此身。故名慧身。(无漏智慧者。即是观十二因缘及观四谛之智慧也。修此智慧者。即能断三界烦恼。出离有漏生死也。)四解脱身解缚得脱。故名解脱。有二种。一者有为解脱。谓以无漏智慧断有漏烦恼。二者无为解脱。谓一切烦恼灭尽无余。烦恼既尽。理本无为。由二种解脱。得证此身。故名解脱身。槃五解脱知见身知以智知。见以眼见。谓二乘因此智眼。于一切法。知觉照了。当体即空。悉皆如幻。得证此身。故名解脱知见身。				                
						</center></div><hr><center><div class='zw'><a name=44>三藏法数——【五果回心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五果回心】
    [出涅槃经]    五果。须陀洹斯陀含阿那含阿罗汉辟支佛所证之果也。谓此五人。经劫不等。断尽烦恼。回心向大。证取菩提。故名五果回心。(劫。梵语具云劫波。华言分别时节。梵语菩提。华言道。)初果八万劫回心初果。即须陀洹也。谓断三结之惑而得此果。超四恶趣。于人天中七返受生。方断诸苦。入于涅槃。过作万劫。当得无上正等菩提。是名初果回心。(梵语须陀洹。华言预流。谓出凡流而预圣流也。三结者。身见。戒取。疑。即三界见惑也。四恶趣者。修罗趣。畜生趣。地狱趣也。七返者。天上人间共七番也。梵语涅槃。华言灭度。)二果六万劫回心二果。即斯陀含也。谓断欲界六品思惑而得此果。于天人中一番受生。方断诸苦。入于涅槃。过六万劫。当得无上正等菩提。是名二果回心。(梵语斯陀含。华言一往来。谓一生天上。一生人间。得证涅槃也。六品思惑者。眼耳鼻舌身五根对色声香味触五尘而起贪爱之心曰思。此惑有九品。今云六品者。谓断九品中前之六品也。)三果四万劫回心三果。即阿那含也。谓断五下分结而得此果。更不受生。过四万劫。当得无上正等菩提。是名三果回心。(梵语阿那含。华言不来。谓不来欲界受生也。五下分结者。即欲界贪。嗔。身见。戒取。疑也。)四果二万劫回心四果。即阿罗汉也。谓永断三界贪欲嗔恚愚痴之惑而得此果。过二万劫。当得无上正等菩提。是名四果回心。(梵语阿罗汉。华言无生。谓断见思惑尽。更不受三界生也。)五果十千劫回心五果。即辟支佛也。谓永断三界贪欲嗔愚痴之惑而得此果。过十千劫。当得无上正等菩提。是名五果回心。(辟支。梵语具云辟支迦罗。华言缘觉。)				                
						</center></div><hr><center><div class='zw'><a name=45>三藏法数——【五种阿那含】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种阿那含】
    [出涅槃经]    梵语阿那含。华言不来。又云不还。谓不还来欲界受生。即第三果也。以其根有利钝。行有勤怠。于证阿罗汉果。有先后之不同。故分为五也。(梵语阿罗汉。华言无学。又云无生。)一中般涅槃中即中阴。亦名中有。以人死之后。未得托生之识身也。梵语般涅槃。华言灭度。谓此阿那含。从欲界没。生色界时。于色界中有身。便断上地余惑。证阿罗汉。得般涅槃也。(上地。即无色界也。)二生般涅槃生者。于色界受生也。谓此阿那含。于欲界得第三果。已从欲界没。生于色界。便断上地余惑。得阿罗汉。入般涅槃也。三有行般涅槃有行。即加功用行也。谓此阿那含。于欲界得第三果已。从欲界没。生于色界。不能速疾趣涅槃果。更经多时。勤修加行。方断上地余惑。得阿罗汉。入般涅槃也。四无行般涅槃无行。即不加功行也。谓此阿那含。于欲界得第三果已。从欲界没。生于色界。更经多时。不能加功用行。懈怠慢纵。任运经久。方断上地余惑。得阿罗汉。入般涅槃也。五上流般涅槃上即无色界。流即流行。谓此阿那含。从欲界没。生于色界。不能便证涅槃。要须流行色界余天之中。次第生已。方断上地余惑。得阿罗汉。入般涅槃也。(余天。即色界初禅后。二禅三禅四禅天也。)				                
						</center></div><hr><center><div class='zw'><a name=46>三藏法数——【五性】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五性】
    [出华严经随疏演义钞]    一定性声闻因果不易。名曰定性。闻佛声教而得觉悟。名曰声闻。谓惟习声闻之因。而证声闻之果。更不进求佛道。是中定性声闻也。二定性缘觉谓观因缘生灭之法。觉悟真空之理。故曰缘觉。谓唯习缘觉之因。而证缘觉之果。更不进求佛道。是名定性缘觉也。三菩萨性菩萨。梵语具云菩提萨埵。华言觉有情。谓菩萨悲智双运。冤亲等观。广利众生。证菩提果。是名菩萨性也。四不定性谓遇缘熏习。修行不定。若不定。若近声闻而习声闻法。若近缘觉而习缘觉法。若近菩萨而习菩萨法。各随所习而成其性。是名不定性也。五无种性无种者。无善种也。谓人拨无因果。不受化度。甘溺生死。不求解脱。是名无种性也。(拨者绝也。)				                
						</center></div><hr><center><div class='zw'><a name=47>三藏法数——【五种声闻】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种声闻】
    [出法华文句]    一决定声闻谓久习小乘。积劫功圆。而证得小果。是名决定声闻。二退道声闻谓此声闻本习大乘。积劫修道。中间为厌生死。退大道心。取证小果。是名退道声闻。三应化声闻谓诸佛菩萨。为前二种声闻故。内秘佛菩萨之行。外见声闻之形。引诱小乘。令入大乘。是名应化声闻。四增上慢声闻厌居生死。欣乐涅槃。修习小乘。以少为足。未得谓得。未证谓证。是名增上慢声闻。五大乘声闻谓以佛道声。令一切闻。不住化城。终归实所。是名大乘声闻。(化城者。无而倏有名化。防非御敌名城。以喻小乘涅槃。能防见思之非。而御生死之敌也。宝所。即大乘实相之理也。)				                
						</center></div><hr><center><div class='zw'><a name=48>三藏法数——【初度五人】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【初度五人】
    [出翻译名义]    谓佛初出家。入山修道。父王思念。乃命陈如等五人。寻访随侍。及佛成道。因念五人。当先度脱。故在鹿苑先调其根性。为说苦集灭道四谛之法而得解脱。是为初度五人也。一阿若憍陈如梵语阿若。华言已知。此其名也。梵语憍陈如。华言火器。此其姓也。以其是婆罗门种。由先世事火。故云火器。乃佛之舅氏也。(梵语婆罗门。华言净行。事火者。法华文句云。火有二义。照也。烧也。照则暗不生。烧则物不生。所以事之。因为姓也。)二頞鞞梵语頞鞞。华言马胜。亦云马师。乃佛之家族也。三跋提梵语跋提。华言小贤。乃佛之家族也。遇十力迦叶梵语迦叶。又云敷。(无翻。)亦佛之舅氏。非大迦叶。亦非三迦叶也。(大迦叶。即摩诃迦叶。三迦叶。即优楼频罗迦叶。那提迦叶。伽耶迦叶也。)五拘利太子拘利太子。乃斛饭王之长子。即佛之从兄弟也。				                
						</center></div><hr><center><div class='zw'><a name=49>三藏法数——【小乘五位】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【小乘五位】
    [出天台四教仪]    一资粮位资粮位者。如人远行。必遍粮以为路资也。其位有三。一五停心。二别相念。三总相念。若欲出于三界。必以此三种观法而为资粮也。(五停心者。一多贪众生不净观。二多嗔众生慈悲观。三多散众生数息观。四愚痴众生因缘观。五多障众生念佛观。别相念总相念者。谓四念处。一观身不净。二观受是苦。三观心无常。四观法无我。若各观察。则名别相念。若总观察。则名总想念。三界者。欲界。色界。无色界也。)二加行位加行位者。其位有四。一暖位。(如木钻火。未见火出。先得暖相。以喻加行位人。未见智火。已得暖相。)二顶位。(观行转明。如登山顶。悉皆明了。)三忍位。(忍即忍可之义。谓于苦集灭道四谛之法。忍可而乐修也。)四世第一位。(于理虽未能证。而于世间最胜。)谓此四位加功用行。取证道果也。三见道位见道位者。即声闻初果也。谓断三界见惑。而见真空之理。故名见道也。(初果。即须陀洹也。)四修道位修道位者。谓修四谛道法。断欲界思惑。而证第二第三果。故名修道也。(第二果。即斯陀含。第三果。即阿那含也。)五无学位无学位者。即声闻第四果阿罗汉也。此位断三界见思惑尽。真理究竟。无法可学。故名无学也。(梵语阿罗汉。华言无学。又云无生。)				                
						</center></div><hr><center><div class='zw'><a name=50>三藏法数——【五怖畏】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五怖畏】
    [出百法论钞并毗婆沙论]    一不活畏谓初学菩萨。虽行布施之行。而不能尽己所有。又恐自己不能过活。是名不活畏。二恶名畏谓初学菩萨。虽欲与众生同事而摄化之。入诸酒肆等。恒惧讥谤。不得似大菩萨安行自若。是名恶名畏。(同事者。同其所作。即酒肆等事也。若大菩萨证果之后。以同事摄诸众生。逆行顺化。屠坊酒肆。无往不可。所安行自若也。)三死畏谓初学菩萨。虽欲运广大心。内外俱施。然有时施以财物。而于身命顾惜。不能自舍。是名死畏。(内外施者。内则身命等。外则财物等也。)四恶道畏谓初学菩萨。惧生恶道。于不善法分别对治。令其不生。是名恶道畏。五大众威德畏谓初学菩萨。或于王庭执理这处。或于善解法义人前。申宗敌论。唯恐有失。是名大众威德畏。				                
						</center></div><hr><center><div class='zw'><a name=51>三藏法数——【菩萨五种自在】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨五种自在】
    [出大宝积经]    菩萨悲智并运。行满足。其于寿命受生等事。故得自在无碍也。一寿命自在谓菩萨成就法身慧命。了无生死寿夭。延万劫不为长。促一念不为短。但为度脱有情。以诸方便。而随机示现长短寿命之相。其心无所挂碍。是为寿命自在。二生自在谓菩萨为度脱有情。以大悲心。随类受生。饶益一切。处天宫不为乐。入地狱不为苦。去住无碍。是名主自在。三业自在谓菩萨万行具足。悲智双运。或现神通。或说妙法。或入禅定。或修苦行。所作行业。但为利他。纵任无碍。是为业自在。四觉观自在初心曰觉。细心曰观。谓菩萨或修禅观之行。或起利生之心。虽有思惟。离诸散乱。随愿度生。平等无碍。是为觉观自在。五众具果报自在谓菩萨因行深广。果报殊胜。于一切所须之具。不假营为。自然周足。心无染碍。是为众具果报自在。				                
						</center></div><hr><center><div class='zw'><a name=52>三藏法数——【菩萨五种相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨五种相】
    [出庄严经论]    一怜愍相谓菩萨以慈悲菩提之心。愍念一切众生。广行方便。饶益摄受。是为怜愍相。二爱语相谓菩萨能于一切佛法。巧妙宣说。柔言软语。令诸众生而得正信。是为爱语相。三勇健相谓菩萨为众生故。于诸难行苦行而悉行之。不生退屈。是为勇健相。四开手相开手者。开手以物与人也。谓菩萨悲愿深重。能行布施。济贫拔苦。而以财慧普摄一切。是为开手相。五释义相谓菩萨为众生故。施无碍辩。解经释义。以最上法而摄受之。是名释义相。				                
						</center></div><hr><center><div class='zw'><a name=53>三藏法数——【菩萨有五种生】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨有五种生】
    [出地持经]    一息苦生谓菩萨以愿力自在力。于饥馑世。受大鱼等身。以肉救济一切众生。于疾病世。为大医王。救治众生。于刀兵世。为大力主。以善方便诚信之言。等心救济。息于战诤。于系缚鞭打逼迫之处。为息恼故。生于王家。以正法化邪见众生。于外道奉事天神造诸恶行之家。亦生彼处。断彼邪见及诸恶行。如是无量生处。悉皆往生。是名息苦生。二随类生谓菩萨以愿力自在力。于种种众生天龙鬼神阿修罗等。及诸外道邪见恶行等类。菩萨悉生其中。为其导首。引令入正。及以善法广为宣说。是名随类生。三胜生谓菩萨示现受生。于寿命色力果报。胜过一切天人。是名胜生。四增上生谓菩萨从净心住乃至最上菩萨住。在所受生而独殊胜。于阎浮提自在受生。乃至大自在究竟地。一切受生处。于中最为厅特。是名增上生。(净心住者。即十地中第七地也。此地菩萨。离诸惑业。故名净心。最上菩萨住。即第十法云地也。居九地之上。故名最上。梵语阎浮提。华言胜金洲。大自在究竟地者。即色界天主所住处也。)五最后生谓最上菩萨住受生时。求证菩提。万行满足。生刹利婆罗门家。得阿耨多罗三藐三菩提。作一切佛事。是名最后生。(梵语菩提。华言道。华言道。梵语刹利。华言田主。即王种也。梵语婆罗门。华言净行。梵语阿耨多罗三藐三菩提。华言无上正等正觉。)				                
						</center></div><hr><center><div class='zw'><a name=54>三藏法数——【大乘五位】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【大乘五位】
    [出华严经随疏演义钞]    一资粮位谓十住十行十回向诸位菩萨。以福德智慧。为助道资粮位。(十住者。发心住。治地住。修行住。生贵住。方便具足住。正心住。不退住童真住。法王子住。灌顶住也。十行者。欢喜行。饶益行。无嗔恨行。无尽行。离痴乱行。善现行。无著行。善法行。真实行也。十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相同向。无缚解脱回向。法界无量回向也。)二加行位谓四加行位菩萨。由得福智资粮。加功用行而入见道。住真如性。是名加行位。(四加行者。暖。顶。忍。世第一也。见道。即欢喜地菩萨位也。)三通达位(亦名见道位。)谓初地菩萨。体会真如。智照于理。得见中道。故名通达位。(初地。即欢喜地也。)四修习位谓第二地至第十地菩萨。得见道已。为断除障。而复修习根本之智。故名修习位。(第二地至第十地者。离垢地。发光地。焰慧地。难胜地。现前地。远行地。不动地。善慧地。法云地也。根本智者。即菩萨亲证本有之智也。)五究竟位谓妙觉佛证此果位。最极清净。更无有上。故名究竟位。(妙觉者。自觉觉他。觉行圆满。不可思议也。)				                
						</center></div><hr><center><div class='zw'><a name=55>三藏法数——【不分教五意】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【不分教五意】
    [出华严经疏]    不分教五意者。唐清凉国师。推原佛教。有此五种意也。一理本一味殊途同归谓佛所说诸法。理本无二。随机异解。故有殊途。机见虽殊。终归一实。故不分也。二一音普应一雨普滋谓佛一音说法。平等普应。大小机器。皆得利益。如大地草木。一雨普滋。故不分也。三原佛本意为一事故谓佛本为大事因缘出现于世。开示众生。咸得作佛。法华经云。我此九部法。随顺众生说。入大乘为本。佛意如斯。故不分也。(九部者。一契经。二重颂。三讽颂。四因缘。五本事。六本生。七希有。八譬喻。九论议也。)四随一一文众解不同谓如佛说无常法。或以生灭为无常。或以不生不灭为无常。法本是一。机解不同。故不分也。五多种说法成枝流故谓法欲灭时。有多种异说。恐混纯源之一味。成差别之枝流。故不分也。				                
						</center></div><hr><center><div class='zw'><a name=56>三藏法数——【刘虬五教】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【刘虬五教】
    [出华严经疏]    齐朝隐士刘虬。以如来所说一代圣教。始自成道。终至涅槃。亦约其渐顿浅深次第。立为五教。故名刘虬五教。(梵语涅槃。华言灭度。)一人天教谓如来始初成道。先为提谓长者说人天戒善。乃是因缘果报实有之法。是名人天教。二有相教谓如来说阿含经时。广制众戒。皆是因果实有之法。小乘之人持之而得道果。是名有相教。三无相教谓如来说四阿含经后。谈般若空慧法门。空诸有相。为令小乘之人解空得道。是名无相教。(四阿含者。长阿含。中阿含。增壹阿含。杂阿含也。)四同归教谓如来于般若之后。涅槃之前。说法华经。以会三归一。万善悉向菩提。是名同归教。(会三归一者。会声闻乘缘觉乘菩萨乘同归佛乘也。梵语菩提。华言道。)五常住教谓如来说涅槃经。明一切众生皆有佛性。一阐提辈皆得作佛。广谈佛性。X演圆常。是名常住教。(梵语一阐提。华言信不具。)				                
						</center></div><hr><center><div class='zw'><a name=57>三藏法数——【波颇五教】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【波颇五教】
    [出华严经疏]    波颇。梵语具云波颇蜜多。华言明支。中天竺三藏沙门也。唐贞观年间。于大兴善寺。译星陀罗尼经等。以如来所说诸经圣教。约其义趣浅深不同。令众生修行有序。而立五教。故名波颇五教。(五天竺。即西土之国名也。三藏者。经藏。律藏。论藏也。梵语沙门。华言勤息。)一四谛教谓佛于阿含经。说苦集灭道四谛之法。为令声闻之人修此而悟真空涅槃之理。是名四谛教。(梵语涅槃。华言灭度。)二无相教谓佛于般若经中。说诸空慧法门。空诸有相。为令二乘悟大乘法空。是名无相教。(二乘者。声闻乘。缘觉乘也。)三观行教谓佛于华严经中。说诸观行法门。行列排布种种修因证果之理。为令众生观察修行。是名观行教。四安乐教谓佛于涅槃经中。说常乐我净四德。常住寂灭之理。为令众生得大安乐。是名安乐教。五守护教谓佛于大集经中。说守护正法。为令众生保持不失。是名守护故。				                
						</center></div><hr><center><div class='zw'><a name=58>三藏法数——【慧观五教】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【慧观五教】
    [出华严经疏并演义钞]    上元道场寺僧慧观。以如来所说一代圣教。约施化次么。而立此五种之教。是为慧观五教也。一有相教谓如来于十二年前广制众戒。皆是因果实有之法。小乘于此得道。是名有相教。(十二年前者。即说阿含等经之时也。)二无相教谓如来说四阿含经后。即说般若空慧法门。空诸有相。小乘解空得道。是名无相教。(梵语般若。华言智慧。)三抑扬教谓如来说净名思益等经。抑挫小果声闻。褒扬大乘菩萨。是名抑扬教。四同归教谓如来说般若之后。涅槃之前。说法华经。以会三归一。万善悉向菩提。是名同归教。(会三归一者。会合声闻缘觉菩萨三乘而归于一佛乘也。梵语菩提。华言道。)五常住教谓如来说涅槃经。明一切众生皆有佛性。一阐提辈皆得作佛。广谈佛性。X演圆常。是名常住教。(阐提。梵语具云一阐提。华言信不具。)				                
						</center></div><hr><center><div class='zw'><a name=59>三藏法数——【贤首五教】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【贤首五教】
    [出华严经疏]    贤首国师。唐则天时。于王宫讲华严经。感五云凝空。四华垂地。因赐以贤首之号。师以如来所说之法而浅深不同。乃约义立此五种之教。以华严一经。是佛称性宣扬。圆融法界之性。判为一乘圆教。余经律论。判属小始终顿四教。故名贤首五教。(五云者。五色之云也。四华者。四色之华也。)一小教此教以随机故。但说人空。不明法空。纵少说法空。亦不明显。但依六识三毒。建立染净根本。未尽法源。唯论小乘。名为小教。(六哀者。眼识。耳识。鼻识。舌识。身识。意识也。三毒者。贪毒。嗔毒。痴毒也。)二始教(亦名分教。)此教未尽大乘法理。名之为始。不言定性声闻。无性阐提作佛。故亦名分。于中广说法相。少说法性。决择分明。是大乘之初。名为始教。(定性声闻者。其性决定。不乐大乘也。阐提。梵语具云一阐提。华言信不具。)三终教(亦名实教。)此教言定性声闻。无性阐提。悉当成佛。方尽大乘至极之说。名之为终。以称实理。亦名为实。于中少说法相。多说法性。虽说法相。亦会归性。是大乘之终极。名为终教。四顿教此教明一念不生。即名为佛。不依地位渐次而说。名之为顿。于中不说法相。唯明真性。一切所有。唯是妄想。一切法界。唯是绝言。名为顿教。五圆教此教所说。唯是无尽法界。性海圆融。缘起无碍。相即相入。如帝网珠。重重无尽。于中明一位即一切位。一切位即一位。故十信满心。即成正觉。名为圆教。(帝网珠者。谓帝释殿前千珠宝网。光相交映互摄无碍也。十信者。信心。念心。精进心。慧心。暄心。不退心。护法心。回向心。戒心。愿心也。)				                
						</center></div><hr><center><div class='zw'><a name=60>三藏法数——【解脱有五义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【解脱有五义】
    [出华严经随疏演义钞]    一生死不能缚生死即五阴起灭轮转之相也。众生为生死所缚。菩萨不为生死所缚。故云生死不能缚。二境相不能缚境相即一切境界之相也。菩萨离凡。虽见一切境界而不生着。故云境相不能缚。三现惑不能缚现惑即前分别之见也。菩萨于所见之境不着。而能见之心亦无。故云现惑不能缚。四有不能缚有即一切有为之法。皆所见之相见也。菩萨离凡。所见皆空。而无所著。故云有不能缚。五惑不能缚惑即无明烦恼也。菩萨了妄即真。无明即是菩提。无著无不着。故云惑不能缚。(梵语菩提。华言道。)				                
						</center></div><hr><center><div class='zw'><a name=61>三藏法数——【现在五果】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【现在五果】
    [出华严经疏并演义钞]    谓以十二因缘。分为三世因果。无明与行二者。是过去之因。爱取有三者。是现在之因。生老死二者。是未来之果。识与名色六入触受五者。是现在五阴之身。故名现在五果也。(五阴者。色阴。受阴。想阴。行阴。识阴也。)一识识者。谓初入胎阿赖耶现行之识也。以由过去无明业行为因。而此识与父母三缘和合。乃有色身增长。是为胎中现在果也。(梵语阿赖耶。华言藏识。)二名色名即识心。色即羯逻蓝也。此之名色。是胎中初七日之形位。诸根未成之称。即五蕴肉团之体。是为胎中现在果也。(梵语羯逻蓝。华言凝滑。五蕴者。色蕴。肥蕴。想蕴。行蕴。识蕴也。)三六入六入者。即六根也。谓四七日后。六根渐渐增长满足。此之六根。能入诸尘。故名为人。是为胎中现在果也。(六根者。眼根。耳根。鼻根。舌根。身根。意根也。)四触谓六根成就。十月满足而出于胎。身根触风而知寒热。故名为触。是为出胎现在果也。五受谓出胎之后。诸根领纳前境好恶等事。故名为受。是为出胎现在果也。				                
						</center></div><hr><center><div class='zw'><a name=62>三藏法数——【五种果】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种果】
    [出显扬圣教论]    一异熟果谓诸众生。现世作不善业。则招来世恶趣之果。若作有漏善业。则招来世善趣之蛤。以其异世成熟。是名异熟果。(不善业者。杀盗淫妄也。恶趣者。修罗。饿鬼。畜生。地狱也。有漏善业者。漏即三界之惑。虽修人天之善。未能断惑故也。善趣者。人天二道也。)二等流果等即同等。流即流类。谓诸众生由修不善故。乐住不善。则不善之业转多。若修善法。故。乐住善法。则善法增长。果随业转。业与果同。业果相似。是名等流果。三离系果离系果离系者。远离系缚也。谓诸众生。因修八正道而远离烦恼。不受果报。是名离系果。(八正道者。正见。正思惟。正语。正业。正命。正精进。正念。正定也。)四士用果士用者。士夫所用也。谓于世间诸法。随依一种。起士夫用。如营农商贾书算计数等事。由依此故。农者因稼而成熟。商者因货而获得。是名士用果。五增上果增上者。谓根身有增上胜力也。如眼根虽有见性。若无眼识缘境。则无照用之力。是故根识和合而成一切事果。耳鼻舌身意诸根识。亦由和合照境而成诸事。是故诸根。各有增上胜力。是名增上果。				                
						</center></div><hr><center><div class='zw'><a name=63>三藏法数——【五因】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五因】
    [出涅槃经]    一生因生因者。即业惑也。谓诸众生因业惑而生此身。如诸草木种子依地而生也。二和合因和合因者。如善法与善心和合。不善法与不善心和合。无记法与无记心和合也。(无记法。即不善不恶之法也。)三住因住因者。谓如屋有柱。则不倾堕。山河树木。因大地故而得住立。盖谓一切众生。皆依四大烦恼而住也。(四大者。地大。水大。火大。风大也。)四增长因者。谓众生因衣服饮食等。能令身根增长。如外草木种子。火所不烧。鸟所不食。则得增长。又如因父母故。子得增长也。五远因远因者。谓如人因咒力。鬼不能伤。毒不能中。依凭国王。无有盗贼。如水钻人。为酥远因。如名色等。为识远因。父母精血。为众生远因也。(水钻人者。谓取酥时。以水和乳。而人用钻搅之。三事备具然后成酥也。)				                
						</center></div><hr><center><div class='zw'><a name=64>三藏法数——【五轮三昧】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五轮三昧】
    [出释禅波罗蜜次第法门]    轮有运转摧碾之义。梵语三昧。华言正定。谓行者修习禅定三昧。亦必勇猛精进。摧破惑业。从浅至深。从凡入圣。亦犹轮之义也。一地轮三昧地有二义。一住持不动。二出生万物。谓行者修习禅定三昧。若证未到地定。顿觉身心相空。泯然入定。定法持心。如地不动。由未到地出生初禅种种功德。亦犹地之能生物也。是名地轮三昧。(未到地定者。谓于欲界中修禅。身虽未到初禅。而已得初禅定也。)二水轮三昧水有二义。一润渍生长。二体性柔软。谓行者修习禅定三昧。于地轮中若证水轮三昧。即发诸禅种种功德。定水润心。善根增长。即润渍之义。由得定故。身心濡软。折伏高慢。随顺善法。即柔软之义。是名水轮三昧。三风轮三昧风有三义。一游空无碍。二鼓动万物。三能破坏。谓行者修习禅定三昧。发相似智慧。无碍方便。如风游空。一切无碍。既得智慧无碍方便。即能击发种种出世善根。功德生长。如风之鼓动万物。由此之智慧无碍方便。即能摧破一切诸见烦恼。亦犹风之破坏于物。是名风轮三味。(相似智慧者。谓于初果已上所得智慧。由未真证。故名相似。)四金沙轮三昧金则譬真。沙喻无著。谓行者修习禅定三昧。若破见思惑。明发真慧。无染无著。则得道果。若是菩萨。即能破一切尘沙烦恼。是名金沙轮三昧金刚体坚用利。能摧碎诸物。谓行者修习禅定三味。不为妄惑所侵。能断一世结使。成阿罗汉。若在菩萨。即能破无明惑。证一切种智。是名金刚轮三昧。(结使。即三界见思惑也。梵语阿罗汉。华言无学。一切种智。即佛智也。)				                
						</center></div><hr><center><div class='zw'><a name=65>三藏法数——【五后得智】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五后得智】
    [出摄大乘论释]    后得智者。菩萨行满化他之智也。谓菩萨起行度生。分别显示。击能觉了通达诸法。忆持不失。立正教。令他修行。观一切法。随缘和合。随意所欲。无不满足。故有五种之别也。一通达通达者。谓菩萨由此后得智。而能于观心中所知所见境界一切诸法。皆悉无碍也。二随念随念者。亦名忆持。谓菩萨由后得智。于前观心中。通达诸法境界之相。出观之后。皆能随念亿持不失也。三安立安立亦名成立。谓菩萨由后得智。于所通达诸法境界。能立正教。令他修行也。四和合和合亦名相杂。谓菩萨由后得智。于先所缘一切诸法和合相杂境界。而能观察照了。由此观察。即得转一切烦恼而依菩提也。五如意如意者。谓菩萨由后得智。既得转烦恼依菩提。故于一切所欲。皆悉随意。如转大地作黄金等是也。(转犹变也。)				                
						</center></div><hr><center><div class='zw'><a name=66>三藏法数——【五神通】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五神通】
    [出菩萨处胎经]    神名天心。通名慧性。天然之心。彻照无碍。故名神通。经云。妙胜菩萨白佛言。世尊。菩萨修习何法。得神通道。佛遂为说欲界中之五通焉。一足不履地谓身能飞行。履空如地。是为足不履地。二知人心命谓能知他人之心。行善行恶。生善处恶处。是为知人心命。三回眼千里谓于天下众生之类。若好若丑。城郭屋舍。山岩树木。回眼之时。无有远近。皆悉能见。是为回眼千里。四呼名即至谓于天下男女。及象马巨细等声。无不能闻。若有呼其名者。或远或近。随即而至。是为呼名即至。五石壁无碍谓于天下周旋往来。山河石壁。无所障碍。是为石壁无碍。				                
						</center></div><hr><center><div class='zw'><a name=67>三藏法数——【五种通】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种通】
    [出宗镜录]    一道通道即道理。谓证中道之理而能起用。无心应物。缘化万有。犹如影像。水月空华。无有定体。是名道通。二神通神即心神。谓静心照物。宿命记持。种种分明。皆随定力。无有障碍。是名神通。三依通依即依凭。谓依凭术法。任意无碍。如乘符往来。药饵灵变之类。是名依通。(乘符往来。药饵灵变。皆神仙之术也。)四报通谓鬼神先知。诸天变化。中阴了生。神龙隐变。是名报通。(中阴了生者。谓人死之后。未曾托生。于中阴中即能了知托生之处也。)五妖通谓狐狸老变。木石精化。附傍人神。聪慧奇异。是名妖通。				                
						</center></div><hr><center><div class='zw'><a name=68>三藏法数——【五通】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五通】
    [出大智度论]    一天耳通天耳通者。谓于世间一切众生。苦乐忧喜种种音声。悉能闻也。地天眼通天眼通者。谓于世间一切种种形色。及诸众生死此生彼苦乐之相。悉能见也。三宿命通宿命通者。谓于自身他身多生所行之事。悉能知也。四他心通他心通者。谓于他人心中。思惟种种善恶之事。悉能了知也。五神足通(亦名如意通。)神足通者。谓随意变现。飞行自在。一切所为。无有障碍也。				                
						</center></div><hr><center><div class='zw'><a name=69>三藏法数——【又五识】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【又五识】
    [出起信论疏]    一业识业识者。即根本无明之惑也。谓本觉心源。初无动相。以不觉故动为业识。论云。依不觉故心动。说名为业。是也。二转识转识者。亦名见相。谓依前业识初动之相转成能见。即此能见初动之相。是名转识。论云。以依动故能见。不动则无见。是也。三现识谓有能见。则一切境界妄现。此之境界。如镜之明。能现色像。是名现训论云。以依能见故境界妄现。是也。四智识谓于前现识之相。不了自心所现。故起分别染净之智。是名智识。论云。依于境界。心起分别。是也。五相续识谓依前分别境界。起念相续。无有间断。是名相续识。论云。依于智故。生其苦乐。觉心起念。相应不断。是也。				                
						</center></div><hr><center><div class='zw'><a name=70>三藏法数——【五识】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五识】
    [出法界次第]    一眼识谓眼根由对色尘即生其识。此识生时。但能见色。是名眼识。二耳识谓耳根由对声尘即生其识。此识生时。但能闻声。是名耳识。三鼻识谓鼻根由对香尘即生其识。此识生时。但能嗅香。是名鼻识。四舌识谓舌根由对味尘即生其识。此识生时。但能尝味。是名舌识。五身识谓身根由对触尘即生其识。此识生时。但能觉触。是名身识。				                
						</center></div><hr><center><div class='zw'><a name=71>三藏法数——【五力】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五力】
    [出法界次第]    止观辅行问云。名同于根。何须更立。答。善根虽生。恶犹未破。更须修习。令根增长。根成恶破。复名为力。一信力谓信正道及助道法。若信根增长。则能遮诸烦恼。不为偏小诸疑所动。故名信力。二精进力谓行此正道及助道法时。若精进根增长。则能除身心懈怠。成办出世之法。是为精进力。三念力谓念正道及助道法。若念根增长。则能破诸邪想。成就一切出世正念功德。是为念力。四定力谓摄心正道及助道法。若定根增长。则能破诸乱想。发诸事理禅定。是为定力。(事理禅定者。事即色界无色界禅定也。理即声闻等依理修习所发禅定是也。)五慧力谓四念处之慧。照了一切诸法。若慧根增长。则能除一切邪妄之执。破一切偏小之慧。故名慧力。				                
						</center></div><hr><center><div class='zw'><a name=72>三藏法数——【五根】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五根】
    [出法界次第]    谓修行之人。修四念处观。虽善萌微发。根犹未生。根未生故。善萌易坏。今修五法。使善根生。故以根为名也。(四念处者。一观身不净。二观受是苦。三观心无常。四观法无我也。)一信根谓信于正道及助道法。则能出生一切无漏禅定解脱。是名信根。(正道者。即四念处观也。助道者。即五停心之观也。无漏者。因修禅定。不落生死也。)二精进根谓既信四念处正观及诸助道善法。倍策精进。勤求不息。是名精进根。三念根谓但念正道及诸助道。一心观想。不令邪妄得入。是史念根。四定根谓摄心正道及诸助道。一心寂定。相应不散。是名定根。五慧根谓四念处之慧。为定法所摄。内性自照。不从他知。是名慧根。				                
						</center></div><hr><center><div class='zw'><a name=73>三藏法数——【五受】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五受】
    [出析玄记]    受者领纳也。谓六根之识。领受六尘之境也。(六根者。眼根。耳根。鼻根。舌根。身根。意根也。六尘者。色尘。声尘。香尘。味尘。触尘。法尘也。)一忧受谓心于违情之境。而受煎逼之忧。是名忧受。二喜受谓心于顺情之境。而受忻悦之喜。是名喜受。三苦受谓身于违情之境。而受逼迫之苦。是名苦受。四乐受谓身于顺情之境。而受安逸之乐。是名乐受。五舍受谓心于不违不顺之境。而受无苦无乐无憎无爱之舍。是名舍受。				                
						</center></div><hr><center><div class='zw'><a name=74>三藏法数——【色蕴有五种相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【色蕴有五种相】
    [出显扬圣教论]    一自相自相者。即色身诸法自相。谓坚是地相。湿是水相。暖是火相。动是风相。各别不同故也。二共相共相者。即色身诸法和合之相也。谓此色身。皆从地水火风和合为相也。三所依能依相所依能依相者。谓色身四大种子。是所依相。四大造色。是能依相也。(四大者。地大。水大。火大。风大也。造色者。即眼耳鼻舌身诸根也。)四受用相受用相者。谓眼等诸根有增上力故。而外诸色尘境界得生。即有苦乐逆顺受用之相也。五业相业相者。即业行之相。谓色身能作种种业行之相。故一切业行。皆依色身摄受增长也。				                
						</center></div><hr><center><div class='zw'><a name=75>三藏法数——【转五蕴成三德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【转五蕴成三德】
    [出摄大乘论]    五蕴者。色受想行识也。三德者。法身。般若。解脱也。法身即真如之理。般若即会真之智。解脱即自在之用。此之三德。皆由转五蕴而成也。(五蕴者。蕴乃积聚之义。谓众生积聚色等五法而成身也。梵语般若。华言智慧。解脱即自在之义。谓解脱业惑之缚也。)一转色蕴成法身色即质碍之义。谓佛身相好。无边音声。无见顶相。悉由转色蕴而成。故云转色蕴成法身也。二转受蕴成解脱受即领受之义。谓佛无量广大自在法乐。悉由转受蕴而成。故云转受蕴成解脱也。三转想蕴成解脱想即想念之义。谓如来以无碍智辩。说一切诸法之相无不自在。悉由转想蕴而成。故云转想蕴成解脱也。四转行蕴成解脱行以迁流生灭为义。谓如来神通变现。以清净法。摄化大众生。令得自在。悉由转行蕴而成。故云转行蕴成解脱也。五转识蕴成般若识即了别之义。梵语般若。华言智慧。谓如来大圆镜智。平等性智。妙观察智。成所作智。无不自在。以由转识蕴而成。故云转识蕴成般若也。(大圆镜智者。如来真智。犹大圆镜也。平等性智者。如来性智。观法平等也。妙观察智者。如来妙智。善观诸法也。成所作智者。如来真智。成所作事也。)				                
						</center></div><hr><center><div class='zw'><a name=76>三藏法数——【转五蕴成五分法身】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【转五蕴成五分法身】
    [出请观音经疏]    蕴即积聚之义。五蕴即色受想行识也。五分法身。身亦聚集之义。即戒。定。慧。解脱。解脱知见也。谓众生若能持戒修习定慧。行诸净业。则能转此五蕴色身。而为五分法身也。涅槃经云。因灭是色。获得常色。乃至受想行识。亦复如是。是也。一转色蕴成戒身色蕴者。即眼耳鼻舌身诸根积聚之名。戒。防止身三口四之法。谓众生若能持戒坚固。得身清净。则戒体成就。无持无犯。此即转色蕴而成戒身也。(身三者。杀盗淫也。口四者。妄言。绮语。恶口。两舌也。)二转受蕴成定身受蕴者。即六识领纳六尘积聚之名。定即正定也。谓众生若能修习无漏禅定。则根尘泯净。离诸散乱。此即转受蕴而成定身也。(六识者。眼识。耳识。鼻识。舌识。身识。意识也。六尘者。色尘。声尘。香尘。味尘。触尘。法尘也。无漏者。谓不漏落三界生死也。)三转想蕴成慧身想蕴者。即意识思想六尘积聚之名。慧即智慧也。谓众生若能悟诸妄想皆是虚妄生灭。则意地明净。照了无碍。此即转想蕴而成慧身也。四转行蕴成解脱身行蕴者。即造作种种诸业积聚之名。因此业行而有累缚也。解脱即自在之义。谓众生若能不作诸业。则脱其累缚而得自在。此即转行蕴而成解脱身也。五转识蕴成解脱知见身识蕴者。即和合积聚之名。解脱知见者。知属智知。见属眼见。即无生智眼自在照了也。谓众生若能照了识心皆是虚妄分别。则无生之智眼自在明了。此即转识蕴而成解脱知见身也。				                
						</center></div><hr><center><div class='zw'><a name=77>三藏法数——【五蕴喻】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五蕴喻】
    [出大庄严经]    五蕴。色受想行识也。蕴以积聚为义。谓一切众生。皆由此五法积聚而成身也。故佛为瓶沙王说世间诸法皆非坚实。而以此五种为喻焉。(梵语瓶沙。亦名频婆娑罗。华言模实。谓身模充实也。)一色如聚沬喻色即众生色身。沬即水沬。谓沬因风吹水成聚。虚有相状。体本不实。以譬众生色身。亦如聚沬。虚假不实也。二受如水泡喻受即领受之义。水泡即浮沤也。谓水因风动。或因物系。忽尔成泡。须臾即没。以譬众生所受苦乐之事。亦如水泡。起灭无常也。三想如阳焰喻想即想念之义。阳焰即日光也。谓远望旷野。日光发焰。如水溶漾。而实非水。渴者想为水故。以譬众生妄想。亦如阳焰。本无实体。因念成想。皆是虚妄也。四行如芭蕉喻行即造作之义。谓芭蕉体是危脆之物。无有坚实。以譬众生造作诸行。亦如芭蕉之虚脆而无坚实也。五识如幻事喻识即分别之义。幻事即幻术之事也。谓如幻巾为马。幻草木为人。皆幻力所成。本无实体。以譬众生识心分别诸法。皆随境生灭。亦无有实也。				                
						</center></div><hr><center><div class='zw'><a name=78>三藏法数——【五蕴实相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五蕴实相】
    [出大般若经]    五蕴即色受想行识也。蕴者积聚之义。谓由积聚色等五法。以成色身也。实相者。真如无妄之理也。即此五蕴而是实相之理。故名五蕴实相也。一色蕴实相色即质碍之义。谓色是质碍幻色。实是般若真空。即幻色而明真空。是名色蕴实相。(梵语般若。华言智慧。)二受蕴实相受即领纳之义。谓受是六根幻受。实是般若真空。即幻受而明真空。是名受蕴实相。(六根者。眼根。耳根。鼻根。舌根。身根。意根也。)三想蕴实相想即思想之义。谓想是缘思幻想。实是般若真空。即幻想而明真空。是名想蕴实相。四行蕴实相行即造作之义。谓行是造作幻行。实是般若真空。即幻行而明真空。是名行蕴实相。五识蕴实相识即分别之义。谓识是分别幻识。实是般若真空。即幻识而明真空。是名识蕴实相。				                
						</center></div><hr><center><div class='zw'><a name=79>三藏法数——【五蕴】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五蕴】
    [出大乘广五蕴论]    蕴者积聚之义。谓众生由此五法积聚成身。复因此身积聚有为烦恼等法。能受无量生死也。亦名五阴者。阴即盖覆之义。谓能盖覆真性也。翻译名义云。积集有为。盖覆真性。是也。一色蕴色即质碍之义。谓眼耳鼻舌身诸根和合积聚。故名色蕴。二受蕴受即领纳之义。谓六识与六尘相应而有六受。和合积聚。故名受蕴。(六识六尘六受者。眼识受色尘。耳识受声尘。鼻识受香尘。舌识受味尘。身识受触尘。意识受法尘也。)三想蕴想即思想之义。谓意识与六尘相应而成六想。和合积聚。故名想蕴。(六想者。谓意识着色想。色着声想。声着香想。香着味想。味着触想。触着法想法也。)四行蕴行即迁流造作之义。谓因意识思想诸尘。造作善恶诸行。和合积聚。故名行蕴。五识蕴识即了别之义。谓以眼耳鼻舌身意六种之识。于诸尘境上。照了分别。和合积聚。故名识蕴。				                
						</center></div><hr><center><div class='zw'><a name=80>三藏法数——【观身五种净】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【观身五种净】
    [出析玄记]    一种子不净种子不净有二。一者内种。谓观此身。从昔烦恼业生。二者外种。谓揽父母遗体而成此身。以是观之。此身内外因种。实为不净。大智度论云。是身种不净。非余妙宝物。不从白净生。但从秽中出。是也。二住处不净住处不净者。谓观此身。十月在于母胎生藏之上熟藏之上臭秽中住。实为不净。大智度论云。是身如臭秽。不从华间生。不因瞻卜有。又不出宝山。是也。(梵语瞻卜。华言黄华。)三自体不净自体不净者。谓观此身。以四大不净所成。犹如世间饮食。不可久停。终成不净。设以四大海水倾洗此身。终无香洁。大智度论云。地水火风质。能变成不净。倾海洗此身。不能令香洁。是也。(四大者。地大。水大。火大。风大也。)四外相不净外相不净者。谓观此身。现见处相。皆是不净。九孔常流种种秽恶。如眼出眵泪。耳出结聍。鼻出脓涕。口出涎唾。大小便道。不净常流。如破皮囊。满盛不净。大智度论云。种种不净物。充满于身中。常流出不止。如漏囊盛物。是也。五究竟不净究竟不净者。谓观此身。非唯在不净。审实思惟。至于死后。捐弃冢间。烂坏臭秽不净。大智度论云。审谛观此身。必归于死处。是也。				                
						</center></div><hr><center><div class='zw'><a name=81>三藏法数——【五忍】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五忍】
    [出仁王护国经]    一伏忍伏即隐伏。忍即忍可。又安忍也。谓地前三贤之人。未得无漏。未能证果。但有智故。能伏烦恼而不能断。故名伏忍。(三贤者。十住十行十回向诸菩萨也。无漏者。不漏落生死也。)二信忍信者。随顺不疑也。谓初地二地三地菩萨。得无漏信。故名信忍。(初地即十地中初欢喜地。二地即离垢地。三地即发光地。)三顺忍顺即随顺。亦从也。谓四地五地六地菩萨。顺菩提道。趣向无生之果。故名顺忍。(四地即焰慧地。五地即难胜地。六地即现前地。)四无生忍谓七地八地九地菩萨。妄惑已尽。了知法悉皆不生。故名无生忍。(七地即远行地。八地即不动地。九地即善慧地。)五寂灭忍谓第十法云地等觉菩萨妙觉果佛。诸惑断尽。清净无为。湛然寂灭。故名寂灭忍。(等觉者。以去后佛位犹有一等。胜前诸位。得称为觉也。妙觉者。智照圆明。不可思议也。若论四十二位。则开十住。十行。十回向。十地。等觉。妙觉。各为一位。今但论四十位。则以等觉妙觉。摄于法云地也。)				                
						</center></div><hr><center><div class='zw'><a name=82>三藏法数——【五停心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五停心】
    [出天台四教仪]    停者止也。谓修此五法。止其五种过失之心也。一多贪众生不净观多贪欲之人。于男女身分互相染着。须假作九想不净之观治之。令其贪着之心不起。故云多贪众生不净观。(九想者。胖胀想。青瘀想。坏想。血涂漫想。脓烂想。虫啖想。散想。骨想。烧想也。)二多嗔众生慈悲观谓多嗔恚之人。于诸违情之境。辄生忿怒当用慈悲观治之。爱念愍伤一切众生。不于彼而起嗔心。故云多嗔众生慈悲观。三多散众生数息观谓心多散乱之人。当用数息观治之。数息者。以鼻中出入之息。或数出息。或数入息。端心正念。从一至十。不多不少。周而复始。令心不散乱。故云多散众生数息观。四愚痴众生因缘观谓愚痴不了之人。当以因缘观治之。因缘观者。即观十二因缘也。以其迷倒。拨无因果。执着断常二见。故令观此十二因缘。三世相续。不断不常。以破愚痴之心。故云愚痴众生因缘观。(十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。三世者。过去。未来。现在也。)五多障众生念佛观谓障重之人。当用念佛观治之。障有三种。一昏沉暗塞障。当想念应身佛三十二相。相相分明。以治于昏沉也。二恶念思惟障。当想念报身佛十力四无所畏治之。三境界逼迫障。当想念法身佛空寂无为治之。故云多障众生念佛观。(三十二相者。足安平相。千辐轮相。手指纤长相。手足柔软相。手足缦网相。足跟满足相。足趺高好相。腨如鹿王相。手过膝相。马阴藏相。身纵广相。毛孔生青色相。身毛上靡相。身金色相。身光面各一丈相。皮肤细滑相。七处平满相。两腋满相。身如师子相。身端直相。肩圆满相。四十齿相。齿白齐密相。牙白净相。颊车如师子相。咽中津液得上味相。广长舌相。梵音深远相。眼色如金精相。眼睫如牛王相。眉间白毫相。顶肉髺成相也。十力者。知是处非处智力。知过现未来业报智力。知诸禅解脱三味智力。知诸根胜劣智力。知种种解智力。知种种界智力。知一切至处道智力。知天眼无碍智力。知宿命无漏智力。知永断习气智力也。四无所畏者。一切智无所畏。漏尽无所畏。说障道无所畏。说尽苦道无所畏也。境界逼迫者。谓火焚水溺之类也。)				                
						</center></div><hr><center><div class='zw'><a name=83>三藏法数——【五品】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五品】
    [出法华文句]    品者次序之义。谓于圆教外凡位中。而有浅深次序之别。故分五品也。(外凡者。因未登圣位。心居理外也。)一随喜品随喜者。随他修善。喜他得成也。谓佛转法轮。众生得益。我助彼喜。是名随喜品。经云。若闻是经而不毁訾。起随喜心。是也。二读诵品看文曰读。背文曰诵。谓内修圆观。更加读诵。如膏助火。心观益明。是名读诵品。经云。何况读诵受持之者。是也。三说法品(亦名解说品。)说法者。宣传圣言也。谓由读诵故。内解转胜。而复外资讲说。导利于人。化功归己。心倍胜前。是名说法品。经云。若有受持读诵。为他人说。是也。(化功归己者。谓以说法广济于他。其功则归于己矣。)四兼行六度品六度者。布施。持戒。忍辱。精进。禅定。智慧也。谓前观心虽熟。未遑涉事。今正观稍明。旁兼利物。福德力故。倍增观心。是名兼行六度。经云。遍复有人能持是经。兼行布施等。是也。五正行六度品正好六度者。谓圆观稍熟。事理将融。涉事不妨于理。在理不隔于事。自行化他。事理具足。观心无碍。转胜于前。是名正行六度品。经云。若人读诵为他人说。复能清净持戒等。是也。				                
						</center></div><hr><center><div class='zw'><a name=84>三藏法数——【寄位五相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【寄位五相】
    [出华严经随疏演义钞]    一寄位修行相谓善财初见文殊。寄十信之位。智明生信。发菩提心。依此而起净行。参诸善友。修远离法。见诸法空。顿圆自性。发足南行。顺智光明。是名寄位修行相。(文殊。梵语具云文殊师利。华言妙德。十信者。信心。念心。精进心。慧心。定心。不退心。护法心。回向心。戒心。愿心也。)二会缘入实相缘即一切事法也。实即一真之理也。谓善财见摩耶。至弥勒善知识。寄等觉之位。现大愿身。等于虚空。一切众生三世诸佛。而各住自法。安住不动。不余本量。会众事缘归于实理。是名会缘入实相。(摩耶。梵语具云摩诃摩耶。华言大术。梵语弥勒。华言慈氏。三世者。过去。现在。未来也。不余本量者。本体之量。广大无外。一切含摄而无所遗余也。)三摄德成因相德即果德。因即修因。谓善财见德云。至瞿波。寄三贤十圣之位。显不可思议摄三世圣贤事行之德成一念悉具之因。是名摄德成因相。(梵语瞿波。华言女。三贤者。即十住十行十回向诸位菩萨也。十圣者。即十地菩萨也。)四智照无二相智即实智。照即照了。谓善财初见文殊。后历百一十城。参诸善知识。信自己心。一切善法。悉得成就。复见文殊。不异初心。智与理冥。始终不二。是名智照无二相。五显因广大相谓善财见普贤菩萨在如来前。于一一毛孔中。现无边光明云。即摩顶言。我法海中微尘诸法。一文一句。未有不是舍转轮王位而求得者。善财住自位已。与诸佛所证同等。是名显因广大相。				                
						</center></div><hr><center><div class='zw'><a name=85>三藏法数——【五性成佛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五性成佛】
    [出华严经疏]    一不定性半成佛不定性者。根性不定也。谓若近声闻。则习声闻法。若近缘觉。则习缘觉法。若近菩萨。则习菩萨道。习声闻觉之法者。沉滞小果。不乐度生。不求佛道。故不成佛。习菩萨利生之行者。取证菩提而得成佛。故名不定性半成佛。二无种性不成佛谓无有正信善根。拨无因果。不受化度。甘溺生死。不求解脱。故名无种性不成佛。三声闻性不成佛声闻者。闻佛声教而悟道之人也。谓声闻根性。惟习生灭四谛之法。而证真空涅槃之果。乐着空寂。怖畏生死。不能起行度生。进求佛道。故名声闻性不成佛。(四谛者。苦谛。集谛。灭谛。道谛也。梵语涅槃。华言灭度。)四缘觉性不成佛缘觉者。由观因缘觉司真理也。谓缘觉根性。唯观十二因缘之法。而证真空涅槃之果。固执偏空。不求佛故名缘觉性不成佛。(十二因缘者。一无明。二行。三识。四名色。五六和。六触。七受。八爱。九取。十有。十一生。十二老死也。)五菩萨性全成佛菩萨。梵语具云菩提萨埵。华言觉有情。谓菩萨能自觉已。复能觉诸众生也。菩萨悲智双运。冤亲等观。广集众因。证菩提果。故名菩萨性全成佛。				                
						</center></div><hr><center><div class='zw'><a name=86>三藏法数——【五种性】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种性】
    [出四教仪]    种者能生之义。性者不改之义。性有三种不同。有理性之性。有性分之性。有数习之性。此之五种。乃数习性分之性也。以由菩萨修观断惑。证理历位。从十住至于等觉。次第浅深不同。故有五种之性也。(菩萨。梵语具云菩提萨埵。华言觉有性。十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。)一习种性谓十住菩萨。研习空观。破见思惑。是名习种性。(见思惑者。谓意根对法尘起诸分别曰见。眼耳鼻舌身五根对色声香味触五尘起诸贪爱曰思。以其迷惑不了。故皆称惑也。)二性种性谓十行菩萨。不住于空。而能教化众生。分别一切法性。故名性种性。(十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。)三道种性谓十回向菩萨。因修中道妙观。通达一切佛法。是名道种性。(十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无缚解脱回向。法界无量回向也。)四圣种性谓前之十住十行十回向。皆名为贤。此是十地菩萨。由修中道妙观。破无明惑。证入圣位。故名圣种性。(十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。)五等觉性谓此菩萨。望后妙觉犹有一等。胜前诸位。得称为觉。是名等觉生。				                
						</center></div><hr><center><div class='zw'><a name=87>三藏法数——【五种菩提】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种菩提】
    [出大智度论]    一发心菩提梵语菩提。华言道。谓十信菩萨于无量生死中。为阿耨多罗三藐三菩提故而发大心。名为发心菩提。(十信者。信心。念心。精进心。慧心。定心。不退心。护法心。回向心。戒心。愿心也。菩萨。梵语具云菩提萨埵。华言觉有情。梵语阿耨多罗三藐三菩提。华言无上正等正觉。)二伏心菩提谓十住十行十回向位菩萨。折诸烦恼。降伏其心。行诸波罗蜜。利益众生。是名伏心菩提。(十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。十回向者。救护众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无缚解脱回向。法界无量回向也。梵语波罗蜜。华言到彼岸。)三明心菩提谓登地菩萨。观三世诸法本未总相别相分别筹量。得诸法实相清净明了。与般若波罗蜜相应。是名明心菩提。(登地菩萨者。即登初欢喜地菩萨也。三世者。过去。现在。未来也。梵语般若。华言智慧。)四出到菩提谓第八不动地第九善慧地第十法云地三位菩萨。于般若波罗蜜中。得方便力故。亦不着般若波罗蜜。灭一切烦恼。见一切十方诸佛。得无生法忍。出离三界。到萨婆若。是名出到菩提。(无生法忍者。谓忍可一切诸法。性相本空。毕竟无生也。三界者。欲界。色界。无色界也。梵语萨婆若。华言一切智。)五无上菩提谓等觉妙觉坐于道场。断诸烦恼。成阿耨多罗三藐三菩提。是名无上菩提。(等觉者。去后妙觉佛位犹有一等。胜前诸位。得称为觉。妙觉者。自觉觉他。觉行圆满也。)				                
						</center></div><hr><center><div class='zw'><a name=88>三藏法数——【五行】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五行】
    [出涅槃经]    一圣行圣即正也。谓菩萨依戒定慧所修之行。故名圣行。(菩萨。梵语具云菩提萨埵。华言觉有情。)二梵行梵即净也。谓菩萨无空有二边爱着之染。名之为净。以此净心。运于慈悲。与众生乐。拔众生苦。故名梵行。三天行天即是第一义天。谓菩萨由天然之理而成妙行。故名天行。四婴儿行婴儿。以喻人天小乘也。谓菩萨以慈悲之心。示同人天声闻缘觉小善之行。故名婴儿行。五病行谓菩萨以平等心。运无缘大悲。示同众生。同有烦恼。同有病苦。故名病行。				                
						</center></div><hr><center><div class='zw'><a name=89>三藏法数——【五觉】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五觉】
    [出起信论]    一本觉本即真性。觉即智慧。论云。所言觉义者。谓心体离念。离念相者。等虚空界。无所不遍。即是如来平等法身。依此法身。说名本觉。(心体离念者。谓本觉心源之体。离于妄念也。等虚空界无不遍者。虚空无边。以譬本觉之性。体量充廓也。平等法身者。诸佛悟之不为高。众生迷之不为下。生佛不二也。)二始觉始觉者。谓本觉心源之体。从真起妄而成不觉。若能返妄归真。本觉体显。说名始觉。三相似觉谓十信位人。以舍粗分别执着相故。无明之惑将破。本觉之体将显虽未真证而似于真。昌名相似觉。(十信者。信心。念心。精进心。慧心。定心。不退心。护法心。回向心。戒心愿心也。舍粗分别执着相者。谓于色声香味触法六尘之境。不分别好恶。不起贪嗔等执着之相也。)四随分觉谓初住菩萨乃至等觉位中。各破一品无明之惑。随觉一分法性之理。觉道未圆。是名随分觉。五究竟觉谓妙觉佛。菩萨地尽。满足方便。觉心初起。心无初相。以远离微细念故。得见心性。心性即常住。是名究竟觉。(觉心初起者。谓觉知第八识心。初起无明之妄惑也。心无初相者。至此究竟位中。达法性之底。穷无明之源。离念寂静。则心无初动之相也。得见心性者。妄既穷源。则见本觉真心之性矣。心性即觉住者。心源既极。了无起灭。湛然常住也。)				                
						</center></div><hr><center><div class='zw'><a name=90>三藏法数——【五种藏】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种藏】
    [出华严经随疏演义钞]    一如来藏藏即含藏也。谓真如法性之体。不离一切众生色心。具足圆满染净诸法。是名如来藏。二自性清净藏谓一切众生。自性清净心。从无始已来。三智四德。具足无缺。烦恼垢缠。不能染污。是名自性清净藏。(三智者。一切智。道种智。一切种智也。四德者。常德。乐德。我德。净德也。)三法身藏谓圣人自性清净法身。为无上菩提河沙功德之所依止。是名法身藏。(梵语菩提。华言道。)四出世间上上藏谓圣人已得无量胜妙功德。圆满无上菩提。显示一切总持法门。而能超过二乘及诸菩萨。是名出间上上藏。(总持者。谓持善不失。持恶不生也。二乘者。声闻乘。缘觉乘也。)五法界藏谓法界之理。通因彻果。外持一切染净有为。内含一切恒沙性德。是名法界藏。				                
						</center></div><hr><center><div class='zw'><a name=91>三藏法数——【五藏】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五藏】
    [出六波罗蜜经]    藏即含藏之义。谓经律论等。皆能含藏无量法义故也。一素呾缆藏梵语素呾缆。即修多罗。华言契经。谓上契诸佛之理。下契众生之机也。经者。法也。常也。十界同遵之谓法。三世不易之谓常。经云。若彼有情。乐处山林。常居闲寂。修静虑者。而为彼说素呾缆藏。是也。(十界者。佛界。菩萨界。缘觉界。声闻界。天界。人界。修罗界。饿鬼界。畜生界。地狱界也。三世者。过去。现在。未来也。)二毗柰耶藏梵语毗柰耶。华言律。律者。法也。谓能断决重轻之罪也。经云。若彼有情。乐习威仪持正法。一味和合。令得久住。而为彼说毗柰耶藏。是也。三阿毗达磨藏梵语阿毗达磨。华言无比法。即论藏也。谓圣人智慧。分别法义。最胜无比。经云。若彼有情。乐说正法。分别性相。循环研核究竟甚深。而为彼说阿毗达磨藏。是也。四般若波罗蜜多藏梵语般若。华言智慧。梵语波罗蜜。华言到彼岸。即慧藏也。谓诸众生由迷般若。居生死。名此岸。菩萨由修般若。到涅槃。名彼岸。经云。若彼有情。乐习大乘真实智慧。离于我法执着分别。而为彼说般若波罗蜜多藏。是也。(梵语涅槃。华言灭度。)五陀罗尼藏梵语陀罗尼。华言能持。亦云咒。即秘藏也。谓集种种善法。持令不失。经云。若彼有情。不能受持契经调伏对治。或复有情。造诸恶业。种种重罪使得消灭。速疾解脱。顿悟涅槃。而为彼说诸陀罗尼藏。是也。				                
						</center></div><hr><center><div class='zw'><a name=92>三藏法数——【五摄论】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五摄论】
    [出法宝标目]    摄论者。即摄大乘论也。谓收摄一切大乘圣教法门要义。集而辨之也。此论乃无著菩萨所造。天亲无性二菩萨各作论释。申通其义。梁真谛。唐玄奘二法师。翻译不同。故通名五摄论也。一无著摄论谓无著菩萨造大摄论。三卷成文。是为无著摄论。二天亲摄论谓天亲菩萨。因无著菩萨造大乘摄论。复造论释。申明论议。名大乘摄论释。一十五卷成文。是为天亲摄论。三无性摄论谓无性菩萨。因无著摄论。亦造论释。申通其义。为摄大乘论释。十卷成文。是为无性摄论。四梁摄论谓梁朝真谛三藏法师。译天亲所造之论释。流传此土。是为梁摄论。五唐摄论谓唐朝玄奘法师。译无著菩萨论及无性菩萨所造论释。是为唐摄论。				                
						</center></div><hr><center><div class='zw'><a name=93>三藏法数——【五部律】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五部律】
    [出翻译名义]    五部律者。即如来所说律藏也。而分为五者。世尊成道三十八年。真赴王舍城国王斋。食讫。令罗睺罗洗钵。因失手破为五片。是日有多比丘。皆白佛言。钵破五片。佛言。表我灭后优波毱多。果有五弟子。各执一见。遂分如来一大律藏为五部焉(梵语罗睺罗。华言覆障。梵语比丘。华言乞士。梵语毗尼。华言善治。即律藏也。梵语优波毱多。华言大护。又云近护。)一昙无德部(亦名昙摩毱多。)梵语昙无德。华言法密。密即隐覆之义。又云法藏。即四分律也。大集经云。我涅槃后。有诸弟子。受持如来十二部经。书写诵。颠倒宣说。以倒说故。隐覆法藏。是为昙无德部。(四分律者。一比丘法。二比丘尼法。三受戒法。四不诤法也。梵语涅槃。华言灭度。十二部经者。一契经。二重颂。三讽颂。四因缘。五本事。六本生。七希有。八譬喻。九论议。十自说。十一方广。十二授记也。)二萨婆多部梵语萨婆多。华言一切有。即十诵律也。谓此部计三世实有之法。大集经云。我涅槃后。我诸弟子。受持如来十二部经。而复读诵外血。善能论议。凡所问难。悉能答对。是为萨婆多部。(十诵者。优波离十番诵出此律。故名十诵。梵语优波离。华言近执。以佛为太子时。能亲近执侍故也。)三迦叶遗部梵语迦叶遗。华言重空观。即解脱律也。大集经云。我涅槃后。我诸弟子。受持如来十二部经。说无有我及以受者。转诸烦恼犹如死尸。是为迦叶遗部。(转诸烦恼犹如死尸者。谓转弃妄惑如死尸也。)四弥沙塞部梵语弥沙塞。华言不著有无观。即五分律也。大集经云。我涅槃后。我诸弟子。受持如来十二部经。不作地水火风相。虚空识相。是为弥沙塞部。(五分者。一比丘戒。二比丘尼戒。三受戒法。四灭诤法。五僧法。)五婆蹉富罗部梵语婆蹉富罗。华言犊子。谓因上古有仙。染犊生子。自后种姓。皆名犊子。其部中计我非即五蕴。亦不离五蕴而有实我。律本不来此土。大集经云。我涅槃后。我诸弟子。受持如来十二部经。皆说有我。不说空相。是为婆蹉富罗部。(五蕴者。色蕴。受蕴。想蕴。行蕴。识蕴也。)				                
						</center></div><hr><center><div class='zw'><a name=94>三藏法数——【五味】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五味】
    [出涅槃经]    如来因无垢藏王菩萨。称叹涅槃法胜。乃说此五味。而以醍醐比法华涅槃也。隋朝天台智者大师。因此约如来所说一代圣教次第。立为五时。以对教之相生。机之利钝。譬犹五味之有浓淡焉。(梵语涅槃。华言灭度。)一乳味乳味从牛而出。以喻十二部经从佛而宣说也。谓如来最初时。说华严圆顿之教。唯被大机。不摄二乘。盖由此经最初开演。粗妙混融。故譬之以乳味也。(十二部经者。一契经。二重颂。三讽颂。四因缘。五本事。六本生。七希有。八譬喻。九论议。十自说。十一方广。十二授记也。二乘者。声闻乘。缘觉乘也。)二酪味酪味从乳而生。以喻九部经从十二部经中而出也。谓如来第二时。于鹿苑说阿含等经。接引二乘。断见思惑。证真空理。乃从顿施渐。故譬之以酪味也。(九部经者。一契经。二重颂。三讽颂。四因缘。五本事。六本生。七希有。八譬喻。九论议也。见思惑者。意根对法尘起诸分别曰见。五根对五尘起诸贪爱曰思。顿渐者。顿教渐教也。)二生酥味生酥从酪而。以喻九部后而说大乘方等法也。谓如来第三时。于方等会上。说楞伽楞严诸大乘经。赞叹大法。呵责小教。令诸小乘耻小慕大。故譬之以生酥味也。(梵语楞伽。华言不可往。唯神通人方能到也。楞严。梵语具云首楞严。华言健相分别。)四熟酥味熟酥从生酥而出。以喻方等之后而说般若也。谓如来第四时。说诸般若空慧法门。荡除二乘疑执。付之以大乘法财。令其心渐通泰。故譬之以熟酥味也。五醍醐味醍醐从熟酥而出。以喻般若之后而说汉华涅槃也。谓如来第五时。于灵地上。说法华经。开前四味三乘之权。归于一乘圆妙之实。令诸众生咸得作佛。复说涅槃。扶戒律而谈常住之理。故譬之以醍醐味也。(三乘者。声闻乘。缘觉乘。菩萨乘也。一乘者。佛乘也。)				                
						</center></div><hr><center><div class='zw'><a name=95>三藏法数——【天台五时】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【天台五时】
    [出天台四教仪]    天台五时者。乃天台智者大师。以如来所说一代圣教。判为五时也。谓如来成道最初。为大菩萨说华严经。次于鹿苑。为接引二乘。说四阿含等经。次于方等。说楞伽等诸大乘经。令诸二乘。耻小乘而慕大法。次说般若经。遣除二乘执情。后说法华涅槃二经。开示众生。咸得作佛。故为五时也。(天台。山名。智者大师。乃隋炀帝所赐之号。讳智顗。以栖身入寂于天台山。遂以此处命其名也。二乘者。声闻乘。缘觉乘也。四阿含者。增一阿含。中阿含。长阿含。杂阿含也。)一华严时华严。经名也。时者。谓初说此经。如日照高山之时也。盖如来初为大乘根熟者首谈此经。唯是无尽法界。性海圆融。空有齐彰。色心俱入。湛森罗于海印。现刹土于毫端。但化大乘菩萨。是名华严时也。(海印者。即三昧之名。喻佛智也。谓如来之智。鉴照诸法。如海能现万像也。刹。梵语具云刹摩。华言土田。此云刹土者。华梵兼举也。)二鹿苑时鹿苑。即鹿野苑。是如来说阿含经之处也。时者。谓次说此经。如日照幽谷之时也。盖如来为小乘于前大法。晃见不闻。犹如聋瞽。于是寝大化而施小化。故于鹿苑之中说四谛法。演四阿含等经。是名鹿苑时也。(四谛者。苦谛。集谛。灭谛。道谛也。)三方等时众机普被曰方。四教并谈曰等。时者。谓次说方等诸经。如日照平地之时也。盖由前鹿苑中说小乘法。二乘之人。得少为足。便谓究竟。故假维摩居士以呵斥之。使其耻小慕大。故说维摩楞伽等经。是名方等时也。(四教者。藏教。通教别教。圆教也。)四般若时梵语般若。华言智慧。经名也。时者。谓次说此经。如日照禺中之时也。盖由小乘既被弹呵。回心向大。然其执情未能顿泯。由是广谈般若空慧之法而淘汰之。是名般若时也。(禺中时。巳时也。)五法华涅槃时法华涅槃。二经名也。时者。谓正说此经。如日轮当午之时也。盖如来于前四时调机纯熟。故于灵山会上称性而谈。令其会权归实。了妄即真。演长远之寿量。显至道之幽微。上中下根。咸蒙授记。此法华一经所以说也。犹有余机未尽。故说涅槃一经而捃合之。是名法华涅槃时也。(捃拾者。即收舍遗余之意也。)				                
						</center></div><hr><center><div class='zw'><a name=96>三藏法数——【修大涅槃得五事】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【修大涅槃得五事】
    [出大涅槃经]    涅槃。梵语具云摩诃般涅槃那。华言大灭度。大即法身。灭即解脱。度即般若。此即大乘涅槃也。一不闻得闻谓大涅槃甚深微密之义。一切众生心中。无不具足。以由旷大劫来。无明覆故而不得闻。今者修习大涅槃法。达于如来性常之理。昔所不闻而能得闻。是为不闻得闻也。(劫。梵语具云劫波。华言分别时节。)二闻已利益谓闻是大涅槃微妙已。思惟其义。复能书写读诵。为他广说。令彼开解自利利他。则为一切天人之所敬仰。不久得证佛果菩提。是名闻已利益也。(梵语菩提。华言道。)三能断疑惑谓闻是大涅槃甚深之法。悉能断除疑惑之心。疑有二种。一疑名。二疑义。言听是经者。疑名之心即断。能思惟者。疑义之心即断。是名能断疑惑也。四慧心正直正则不邪。直则不曲。谓闻是大涅槃甚深之法。则智慧增明。造理真实。心无邪曲。是为慧心正直也。五能知如来密藏谓闻是大涅槃微妙之法。则知一切众生。皆有佛性。乃至造极恶业。谤法阐提。悉得成于佛道。如是等义。秘密甚深。今悉能了。是为能知如来密藏也。(阐提。梵语具云一阐提。华言信不具。)				                
						</center></div><hr><center><div class='zw'><a name=97>三藏法数——【法华五重玄义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【法华五重玄义】
    [出法华玄义]    天台智者大师。凡释诸经。皆立五重玄义。所谓一释名。二辩体。三明宗。四论用。五判教相。故此法华一经。亦有五种玄妙之义也。一法喻为名法即妙法。喻即莲华。妙法者。妙名不可思议。法即十界十如权实之法。良以妙法难解。假喻易彰。妙法则权实一体。莲华则华果同时。故以法喻为名也。(十界者。佛界。菩萨界。缘觉界。声闻界。天界。人界。阿修罗界。饿鬼界。畜生界。地狱界也。十如者。如是相。如是性。如是体。如是力。如是作。如是因。如是缘。如是果。如是报。如是本末。究竟等也。权即三乘法。实即一乘法也。)二实相为体谓中道实相。为此经所诠妙体。故名实相为体也。三一乘因果为宗一乘即一实相也。宗即要也。谓修此实相之行。为因。证此实相之理为果。故名一乘因果为宗也。四断疑生信为用用即力用。谓以大乘妙法。开示圆机。在迹门令断权疑而生实信。在本门令断近疑而生远信。故名断疑生信为用也。(迹门者。此经二十八品。前十四品所谈是也。迹犹足迹。如人住处。则有行往之迹。谓如来从久远之本。以垂近成之迹也。本门者。后十四品所谈是也。本犹根本。谓如来开近成之迹。以显久远之本也。)五无上醍醐为教相圣人垂训之谓教。分别同异之谓相。明目张胆经纯圆极妙。异乎偏小诸教。喻如醍醐上味。不同乳酪生熟二酥。故名无上醍醐为教相也。				                
						</center></div><hr><center><div class='zw'><a name=98>三藏法数——【五种般若】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种般若】
    [出金刚经纂要疏刊定记]    一实相般若实相即般若体也。谓明了一切诸法皆空。离一切虚妄之相。故名实相般若。(梵语般若。华言智慧。)二观照般若观照即般若之智用也。谓因观照明了法无相。悉皆空寂。以显即体之用。故名观照般若。三文字般若文字是能诠之文。般若是所诠之法。能所合成。以语言文字。性本空寂。故名文字般若。四境界般若境界即诸法之境界也。谓境无自相。由智显发。以根本后得二智。照了一切诸法境界。悉本空寂。从境得名。故名境界般若。(根本智者。即菩萨亲证本有之智也。后得智者。谓证根本智后。所起化他之智也。)五眷属般若眷属者。即暖。顶。忍。世第一。及戒。定。慧。解脱。解脱知见也。谓此诸法。皆是观照慧性之属。故名眷属般若。(暖者。如木钻火。未见火出。先得暖相。以喻加行位人。未得智火烧烦恼薪。已见暖相。顶者。观行转明。如登山顶。皆悉明了。忍者。即忍可之义。于苦集灭道之法。忍可而乐修也。世第一者。于理虽未能证。而于世间最胜也。戒即戒律。暄即禅定。慧即智慧。解脱。解缚得脱。自在之谓也。解脱知见者。知谓智也。见谓眼也。智眼照了诸法皆空。无有障碍。得其自在也。)				                
						</center></div><hr><center><div class='zw'><a name=99>三藏法数——【华严五为】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【华严五为】
    [出华严经疏]    一正为华严出现品云。此经不为余众生说。唯为不思议乘菩萨说。又云非余境界之所能知。普贤行人方能得入。是名正为。(菩萨。梵语具云菩提萨埵。华言觉有情。)二兼为谓此经兼为未悟入众生。闻者而能信向成种。经云。如人食少金刚。终竟不消。故地狱众生。十地顿超。而大海劫火。不能为障。是名兼为。(十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。)三引为谓权教菩萨。不受圆融之法。于十地中寄位显胜。借其三乘行布之名。引导熏习。方能信入圆融。是名引为。(寄位显胜者。谓以三乘之名。安寄十地之位。令权教菩萨修之。渐显圆融之法胜也。三乘者。声闻乘。缘觉乘。菩萨乘也。)四权为谓二乘之人。既不能闻。遍于受持。故诸菩萨权示声闻。或在法会如聋如盲。彰其绝分。或示在道而能启悟。知可回心。是名权为。(绝分。犹言无分也。在道。则闻法而不为聋盲之状也。)五远为谓诸凡夫外道阐提。悉有佛性。今虽不信。尚知有法可谤。因其知有法故。后必当入。是名远为。(阐提。梵语具云一阐提。华言信不具。)				                
						</center></div><hr><center><div class='zw'>回向:原世间一切众生破无明，入如来境</div></center></body></html> 