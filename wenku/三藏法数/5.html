<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,5' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}ul{list-style:none;width:100%;} ul li{width:25%;float:left;font-family:寰蒋闆呴粦;font-size:15px;} ul li a{text-decoration:none;display:block;}</style></head><body><hr><center><div>来源：佛学在线</div></center><br><ul><li><a href='#0'>三藏法数——【六因】</a></li><li><a href='#1'>三藏法数——【六相】</a></li><li><a href='#2'>三藏法数——【六种性】</a></li><li><a href='#3'>三藏法数——【六聚戒名义】</a></li><li><a href='#4'>三藏法数——【六神通】</a></li><li><a href='#5'>三藏法数——【六妙门】</a></li><li><a href='#6'>三藏法数——【六度】</a></li><li><a href='#7'>三藏法数——【又六事成就】</a></li><li><a href='#8'>三藏法数——【六成就】</a></li><li><a href='#9'>三藏法数——【六种本迹】</a></li><li><a href='#10'>三藏法数——【六离合释】</a></li><li><a href='#11'>三藏法数——【六事明经意】</a></li><li><a href='#12'>三藏法数——【妄尽还源观六门】</a></li><li><a href='#13'>三藏法数——【法华六瑞】</a></li><li><a href='#14'>三藏法数——【六行观】</a></li><li><a href='#15'>三藏法数——【六观法】</a></li><li><a href='#16'>三藏法数——【六受法】</a></li><li><a href='#17'>三藏法数——【六忍法】</a></li><li><a href='#18'>三藏法数——【六坚法】</a></li><li><a href='#19'>三藏法数——【六慧法】</a></li><li><a href='#20'>三藏法数——【六念法】</a></li><li><a href='#21'>三藏法数——【六即佛】</a></li><li><a href='#22'>三藏法数——【如来功德六种相】</a></li><li><a href='#23'>三藏法数——【如来胜德六义】</a></li><li><a href='#24'>三藏法数——【薄伽梵六义】</a></li><li><a href='#25'>三藏法数——【邻虚五尘】</a></li><li><a href='#26'>三藏法数——【五尘】</a></li><li><a href='#27'>三藏法数——【五种色法】</a></li><li><a href='#28'>三藏法数——【五种比量】</a></li><li><a href='#29'>三藏法数——【五力难判】</a></li><li><a href='#30'>三藏法数——【五力不可到】</a></li><li><a href='#31'>三藏法数——【五不应答】</a></li><li><a href='#32'>三藏法数——【洗浴五利】</a></li><li><a href='#33'>三藏法数——【五位无心】</a></li><li><a href='#34'>三藏法数——【五种乐】</a></li><li><a href='#35'>三藏法数——【五奇特梦】</a></li><li><a href='#36'>三藏法数——【五梦法】</a></li><li><a href='#37'>三藏法数——【五眼】</a></li><li><a href='#38'>三藏法数——【五明】</a></li><li><a href='#39'>三藏法数——【五辛】</a></li><li><a href='#40'>三藏法数——【五果】</a></li><li><a href='#41'>三藏法数——【五种不应施】</a></li><li><a href='#42'>三藏法数——【五种净肉】</a></li><li><a href='#43'>三藏法数——【五种净食】</a></li><li><a href='#44'>三藏法数——【出世五食】</a></li><li><a href='#45'>三藏法数——【五体】</a></li><li><a href='#46'>三藏法数——【扫地五种胜利】</a></li><li><a href='#47'>三藏法数——【五种结界相】</a></li><li><a href='#48'>三藏法数——【五精舍】</a></li><li><a href='#49'>三藏法数——【五种眷属】</a></li><li><a href='#50'>三藏法数——【世间五种难得宝】</a></li><li><a href='#51'>三藏法数——【日行五风】</a></li><li><a href='#52'>三藏法数——【五浊】</a></li><li><a href='#53'>三藏法数——【依次五百年】</a></li><li><a href='#54'>三藏法数——【五五百年】</a></li><li><a href='#55'>三藏法数——【末法五乱】</a></li><li><a href='#56'>三藏法数——【末世五法令正法不灭】</a></li><li><a href='#57'>三藏法数——【大劫五喻】</a></li><li><a href='#58'>三藏法数——【土体五重】</a></li><li><a href='#59'>三藏法数——【土有五种】</a></li><li><a href='#60'>三藏法数——【五散乱】</a></li><li><a href='#61'>三藏法数——【五妄想】</a></li><li><a href='#62'>三藏法数——【五心裁】</a></li><li><a href='#63'>三藏法数——【五苦】</a></li><li><a href='#64'>三藏法数——【五悭】</a></li><li><a href='#65'>三藏法数——【五盖】</a></li><li><a href='#66'>三藏法数——【又五欲】</a></li><li><a href='#67'>三藏法数——【五欲】</a></li><li><a href='#68'>三藏法数——【五钝使】</a></li><li><a href='#69'>三藏法数——【五利使】</a></li><li><a href='#70'>三藏法数——【五住地惑】</a></li><li><a href='#71'>三藏法数——【五下分结】</a></li><li><a href='#72'>三藏法数——【五上分结】</a></li><li><a href='#73'>三藏法数——【五结】</a></li><li><a href='#74'>三藏法数——【五见】</a></li><li><a href='#75'>三藏法数——【五篇配五刑】</a></li><li><a href='#76'>三藏法数——【五逆】</a></li><li><a href='#77'>三藏法数——【犯戒五衰】</a></li><li><a href='#78'>三藏法数——【破戒五过】</a></li><li><a href='#79'>三藏法数——【龙五不能隐形】</a></li><li><a href='#80'>三藏法数——【五无间狱】</a></li><li><a href='#81'>三藏法数——【方色喻五道】</a></li><li><a href='#82'>三藏法数——【五道】</a></li><li><a href='#83'>三藏法数——【瞻病五德】</a></li><li><a href='#84'>三藏法数——【孝顺五善根】</a></li><li><a href='#85'>三藏法数——【慈有五利】</a></li><li><a href='#86'>三藏法数——【五种善根发相】</a></li><li><a href='#87'>三藏法数——【内五法】</a></li><li><a href='#88'>三藏法数——【礼拜五功德】</a></li><li><a href='#89'>三藏法数——【五悔】</a></li><li><a href='#90'>三藏法数——【忏悔五法】</a></li><li><a href='#91'>三藏法数——【五种忏悔】</a></li><li><a href='#92'>三藏法数——【修净土五念门】</a></li><li><a href='#93'>三藏法数——【治五种染】</a></li><li><a href='#94'>三藏法数——【五心】</a></li><li><a href='#95'>三藏法数——【听法五种不作异意】</a></li><li><a href='#96'>三藏法数——【菩萨听法五种想】</a></li><li><a href='#97'>三藏法数——【说法五福德】</a></li><li><a href='#98'>三藏法数——【修忍五相】</a></li><li><a href='#99'>三藏法数——【忍辱五种功德力】</a></li></ul><br><br><br><br><hr><br><center><div class='zw'><a name=0>三藏法数——【六因】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六因】
    [出大智度论]    一相应因应。当也。谓心王与心所共相应入。如亲友知识。和合成事。故名相应因。(心王即第八识也。心所即受想行也。)二俱有因俱有因亦名共因。谓心与心所。更相佐助。如兄弟同生。互相成济。故名俱有因。三同类因同类因亦名自种因。谓过去善法与现在善法为因。现在善法与未来善法为因。故名同类因。恶无记法。亦复如是。(恶无记法者。恶即恶法。无记即不善不恶之法也。)四遍行因谓苦集二谛下惑也。此惑遍于二谛。故名遍行因。(苦谛下惑。十使具足。即身见。边见。见取。戒取。邪见。贪。嗔。痴。慢。疑也。集谛下惑。但有七使。除身见边见戒取也。)五异熟因谓行善恶因。得善恶报。异世而熟。故名异熟因。六能作因谓眼与色为缘。能生眼识。乃至意与法为缘。能生意识等。皆名能作因。				                
						</center></div><hr><center><div class='zw'><a name=1>三藏法数——【六相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六相】
    [出华严一乘教义分齐章]    六相者。谓一真法界之体。而有六种名义之相也。然法界体同。本无异相。由法入于义。遂有六名。名虽有六。不离一体。交彻融通。一多无碍故也。一总相一即具多为总。谓一法界之体。能具多种之义也。如人之身。能具眼耳等诸根而为一体。故云总相。二别相多即非一为别。谓理体虽一。而有种种差别之义也。如身体虽一。而眼耳鼻舌诸根。各各不同。故云别相。三同相义不相违名同。谓义虽不种种差别。而同一法界缘起故也。如眼耳等诸根。虽各不同。而共一身。不相违背。故曰同相。四异相多异相望为异。谓种种差别之义。虽同一体。而各适其宜。不相混滥也。如眼耳等诸根。各得其用。而不杂乱。故云异相。五成相一多缘起和合为成。谓种种缘起之义。共成法界总相之体也。如眼耳等诸根。共成一身之用。故云成相。六坏相诸法各住本位为坏。谓诸法之义。各各自住本位。则总相不成也。如眼耳等诸根。各住自位。一体不成。故云坏相。				                
						</center></div><hr><center><div class='zw'><a name=2>三藏法数——【六种性】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种性】
    [出璎珞本业经]    种性者。种别性分也。种即种子。有发生之祢。性即性分。乃自分不改之义。璎珞经。对别教十住十行十回向十地等觉妙觉而论。故有六种性。然性通六位。种局在因。故前之四位名种。等觉虽在因。然胜前得称为觉。故不言种也。(局在因者。谓十住十行十回向十地皆属于因位故也。)一习种性谓十住菩萨。研习空观。被见思惑。故名习种性。(十住者。发心住。治地住。修行住。生贵住。方便具足住。正心住。不退住。童真住。法王子隹灌顶住也。)二性种性谓十行菩萨。虽证本性真空之理。不住于空。而能分别一切诸法。化诸众生。故名性种性。(十行者。欢喜行。饶益行。无嗔恨行。无尽行。离痴乱行。善现条。无著行。尊重行。善法行。真实行也。)三道种性谓十回向菩萨。因修中道妙观。通达一切佛法。故名道种性。(十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无缚解脱回向。法界无量回向也。)四圣种性谓前诸位皆名贤位。十地菩萨。由修中道妙观。破无明惑。证入圣地故名圣种性。(十地者。欢喜地。离垢地。发不地。焰慧地。难胜地。现前地。远行地。不动地。善慧地。法云地也。)五等觉性谓望后妙觉。犹有一等。胜前诸位。得称为觉。是名等觉性。六妙觉性谓自觉觉他。觉行圆满。不可思议。故名妙觉性。(自觉觉他者。谓既能觉悟自己。而又觉悟他人也。)				                
						</center></div><hr><center><div class='zw'><a name=3>三藏法数——【六聚戒名义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六聚戒名义】
    [出翻译名义]    聚者集也。由众生罪有重轻。故佛制诸戒。结罪不一。因随其重轻。集分六类。故云六聚也。一波罗夷梵语波罗夷。华言弃。谓犯此罪者。永弃于佛法之外也。又云极恶。释义有三。一者由犯此戒。道果无分。二者不与僧中共住。三者舍此身已。当堕地狱。故名极恶。二僧伽婆尸沙梵语僧伽婆尸沙。华言僧残。谓犯此罪者。如人被他所残。命虽未尽。形已残废。小有可救之理。僧为作法除此之罪。故名僧残。三偷兰遮梵语偷兰。善见律云。偷兰名大。遮是华言。谓遮障善道。此华梵兼举也。谓犯此罪者。大障善道。堕于恶趣也。(善道者。人天也。恶趣者。饿鬼。畜生。地狱也。)四波逸提梵语波逸提。华言堕。谓怨此罪者。当堕八寒八热地狱也。(八寒者。頞浮陀狱。泥赖浮陀狱。阿吒吒狱。阿波波狱。呕喉狱。郁波罗狱。波头摩狱。芬陀利狱。八热者。想狱。黑绳狱。堆压狱。叫唤狱。大叫唤狱。烧炙狱。大烧炙狱。无间狱也。)五波罗提提舍尼梵语波罗提提舍尼。华言向彼悔。僧祇律云。此罪应对众发露忏悔。是六突吉罗善见律云。梵语名突吉罗。华言恶作。谓身口所作之恶也。四分律本云。梵语名式叉迦罗尼。华言应当学。谓此戒难持易犯。常须念学。故不列罪名。但云应当学。				                
						</center></div><hr><center><div class='zw'><a name=4>三藏法数——【六神通】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六神通】
    [出法界次第]    璎珞经云。神名天心。通名慧性。天然之慧。彻照无碍。故名神通。一天眼通谓能见六道众生。死此生彼苦乐之相。及见一切世间种种形色。无有障碍。是名天眼通。(六道者。天道。人道。阿修罗道。饿鬼道。畜生道。地狱道也。)二天耳通谓能闻六道众生苦乐忧喜语言及世间种种音声。是名天耳通。三知他心通谓能知六道众生心中所念之事。是名知他心通。四宿命通谓能知自身一世二世三世乃至百千万世宿命及所作之事。亦能知六道众生各各宿命及所作之事。是名宿命通。五身如意通谓身能飞行。山海无碍。于此界没。从彼界出。于彼界没。从此界出。大能作小。小能作大。随意变现。是名身如意通。六漏尽通漏尽通者。漏即三界见思惑也。谓罗汉断见思惑尽。不受三界生死。而得神通。是名漏尽通。(三界者。欲界。色界。无色界也。见思惑者。谓意根对法尘起诸分别曰见惑。眼耳鼻舌身五根对色声香味触五尘起诸贪爱曰思惑。梵语阿罗汉。华言无学。)				                
						</center></div><hr><center><div class='zw'><a name=5>三藏法数——【六妙门】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六妙门】
    [出法界次第]    妙名涅槃。门名能通。修此六法。则能通至涅槃。故名六妙门。前三是定。后三是慧。定爱慧策。能发真明。出离生死。(梵语涅槃。华言灭度。定爱慧策者。爱谓爱乐于禅。策谓策进真行也。真明者。真性之明也。)一数息门数息者。修行之人。调和气息。不涩不滑。安详徐数。从一至十。摄心在数。不令驰散。盖欲界众生。心多驰动。粗散难摄。故须数息制其散乱。是为入定之要。故以数息为初门也。二随息门随息者。细心依随息之出入。住而不散也。谓修行之人。虽因前数息。心暂得住。而禅定未发。若犹存数。则有起念之失。故须舍数修随。心随于息。入时知入。出时知出。心安明净。禅定自发。故以随为门也。三止门止者。摄心静虑也。谓修行之人。虽因前随息。心安明静。而定犹未发。若心依随。则微有起想之乱。苟欲澄渟安隐。莫若于止。故次舍随修止。凝心寂虑。禅定自发。故以止为门也。四观门观者。分别观察之心也。谓修行之人。虽因前止。证诸禅定。而解慧未发。若心住定。则有味着之失。是故不着于止。起观分别。则无漏方便。因此开发。故以观为门也。(无漏方便者。漏谓因见思惑漏落生死也。将断此惑而证无生。故名无漏方便。)五还门还者。转心反照也。谓修行之人。虽修前观。分别观察。而真明未发。即当舍观修还。反照能观之心。念念皆不可得。不加功力任运。返本还源。故以还为门也。六净门净者。心无所依。不起妄想分别之垢也。谓修行之人。虽修前还。而真明犹未能发。即当舍还修净。净心成就。即发三乘圣道。故以净为门也。(三乘者。声闻乘。缘觉乘。菩萨乘也。)				                
						</center></div><hr><center><div class='zw'><a name=6>三藏法数——【六度】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六度】
    [出六度集经]    一檀那梵语檀那。华言布施。施有二种。一者财施。谓以饮食衣服田宅珍宝及一切资身之身。悉能施之。二者法施。谓从诸佛及善知识闻说世间出世间善法。以清净心转为他说也。二尸罗梵语尸罗。华言性善。谓好行善道。不自放逸。此据义而译也。正翻止得。谓止恶得善也。又翻为戒。谓戒能防止身口所作之恶也。三羼提梵语羼提。华言忍辱。忍辱有二种。一者生忍。谓于恭敬供养中。不生憍逸。于嗔骂打害中。不生怨恨也。二者法忍。谓于寒热风雨饥渴等法恼害之时。能安能忍。不生嗔恚忧愁也。四毗梨耶梵语毗梨耶。华言精进。精进有二种。一者身精进。谓若勤修善法。行道礼诵。与夫讲说不自放逸也。二者心精进。谓若勤行善道。心心相续。不自放逸也。五禅那梵语禅那。华言虑。专心敛念。守一不散之谓也。禅有二种。一者世间禅。谓色界无色界凡夫所修禅也。二者出世间禅。谓声闻缘觉菩萨所修禅也。六般若梵语般若。华言智慧。谓照了一切诸法皆不可得。而能通达一切无碍。为诸众生种种演说也。				                
						</center></div><hr><center><div class='zw'><a name=7>三藏法数——【又六事成就】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【又六事成就】
    [出庄严论]    论云。菩萨为成就六度故。决定应行六事也。(菩萨。梵语具云菩提萨埵。华言觉有情。六度者。一布施。二持戒。三忍辱。四精进。五禅定。六智慧也。)一供养供养者。谓因成就檀度故。兴供养。若不长时供养三宝。则檀度不得圆满也。(梵语檀。华言施。三宝者。佛宝。法宝。僧宝也。)二学戒学戒者。谓因成就戒度故。学习持戒。若不长时学戒。则戒度不得圆满也。三修悲修悲者。谓因成就忍度故。修习大悲心饶益众生。若不长时忍受及不饶益众生。则忍度不得圆满也。四勤善勤善者。谓因成就进度故。勤修众善。若心放逸不修诸善。则进度不得圆满也。五离諠离諠者。谓因成就禅定故。离諠闹。若在聚落。鬭诤杂乱。则禅定不得圆满也。六乐法乐法者。谓因成就智度故。受乐佛法。若不遍历十方。承事诸佛。听法无厌。如海纳流。无时盈溢。则智度不得圆满也。				                
						</center></div><hr><center><div class='zw'><a name=8>三藏法数——【六成就】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六成就】
    [出华严经疏]    六成就者。即如是我闻等六事。乃诸经之通序也。佛将入灭。阿难问云。世尊灭后。诸经之首。当安何语。佛答言。当安如是我闻。一时佛在某处。为某众等。盖言佛所说法。以此六事和合。方能成就。故名六成就。(梵语阿难。华言庆喜。)一信成就信即如是也。言如是者。乃诸经之法体也。大智度论云。佛法大海。唯信能入。信者言是事如是。不信者言是事不如是。谓如是之法。是佛所说信受不疑。故名信成就。二闻成就闻即我闻也。言我闻者。谓如是之法。阿难自言。我曾亲从佛闻。故名闻成就。三时成就时即一时也。言一时者。法王启运嘉会之时也。谓众生有缘。能感佛即现身垂应。感应道交。不失其时。故名时成就。四主成就主即佛也。佛。梵语具云佛陀。华言觉。即自觉觉他。觉行圆满也。谓佛为世间出世间说法化导之主。故名主成就。五处成就处即佛说法之处也。谓或在天上。或在人间。或摩竭提国。或舍卫国等。即是其处。故名处成就。(梵语摩竭提。华言不害。华言不害。以其国法无刑戮故。梵语舍卫。华言闻物。以其名闻胜于诸国。又实物多出此故。)六众成就众即菩萨二乘天仙等诸大众也。谓佛说法。必有菩萨等大众。云集同听。故名众成就。(菩萨。梵语具云菩提萨埵。华言觉有情。二乘者。声闻乘。缘觉乘也。)				                
						</center></div><hr><center><div class='zw'><a name=9>三藏法数——【六种本迹】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六种本迹】
    [出宗镜录]    本谓根本。如树之有根也。迹犹足迹。如人依处则有行迹。故名本迹。一理事本迹谓从实相真谛之理为本。出生一切诸法。俗谛之事为迹。此迹虽名为事。乃理中所具之事。亦属于理。故名理事本迹。(真谛者。谓泯绝一切法也。俗谛者。谓建立一切法也。)二理教本迹谓如上理之与事。俱不可说。皆名为本。本即理也。说理说事。皆名为迹。迹谓教也。故名理教本迹。三教行本迹谓如上理事之教。皆名为本。禀教修行。名之为迹。故名教行本迹。四体用本迹谓如上禀教修行契理。证于法身之体为本。即法身之体。起应身之用为迹。故名体用本迹。五权实本迹谓最初实得法应二身。皆名为本。中间化度众生。数数唱生唱灭。种种权施法应二身。皆名为迹。故名权实本迹。(最初得法应二身者。谓佛于过去无数劫前。最初破无明惑。证法性身而起应用也。中间者。谓过去世初成佛时。乃至于今菩提树下示成正觉之中间也。)六今已本迹今即是本。谓法华经从地涌出品已后。所说久远理事乃至权实。皆名为本。已即是迹。谓法华经从安乐行品已前。及华严鹿苑方等般若。已说事理权实等法。皆名为迹。故名今已本迹。				                
						</center></div><hr><center><div class='zw'><a name=10>三藏法数——【六离合释】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六离合释】
    [出华严经随疏演义钞]    谓一名之中。有能所等互相混滥。故须明此六种之释。复以依主等皆有离合之意。故云六离合释。(离合意者。如依主释中。以眼与识分说为离。眼识通说为合。持业中。藏与识。有财中。金刚与人。相违中。眼与耳。带数中。五与蕴。邻近中。念与慧。其意皆与此同。)一依主释谓所依为主。如言眼识。眼是所依为胜。识是能依为劣。将劣依胜。故名眼之识。如臣依主。能所相彰。是为依主释。(眼之识。若云眼即识。即属持业释也。)二持业释持谓任持。业谓业用。如说第八藏识。识是本体。藏是业用。摄用归体。体能持用。藏即是识。故名藏识。体持业用。是为持业释。三有财释谓从他所有。以得其名。如言金刚。金刚本是护法之神。因执金刚实杵。得金刚名。又如梵语俱舍。华言藏。藏有含藏之义。以其含藏文义。犹如世之库藏。能积聚财物。故名藏。将他名以显己。是为有财释。四相违释谓如说眼及耳等。体性各别。皆自为主。犹如水火。不相随顺。两别双举。故名相违释。五带数释谓法上度量。以数显义也。如说五蕴。因数有五。带起本数。即名五蕴。乃至二谛等法。无不皆然。体带数量。故名带数释。(五蕴者。色蕴。受蕴。想蕴。行蕴。哀蕴也。二谛者。真谛。欲谛也。)六邻近释谓从邻近为名。如说四念住。本是以慧观察身受心法。今云念者。慧即拣择照了。念即明记不忘。以念与慧。其义邻近。故隐慧之名而言四念。所谓隐己从他也。又如意与识之类。皆然。故名邻近释。(四念住。即四念处。一观身不净。二观受是苦。三观心无常。四观法无我也。)				                
						</center></div><hr><center><div class='zw'><a name=11>三藏法数——【六事明经意】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六事明经意】
    [出五苦章句经]    经云。佛有三达之智。来今往古。靡不通焉。佛经众多。以虚空为量。佛智弘深。以无造为原。经中所演。不可思议。或有反覆。难明。粗以六事。可知其意。(三达即三明。宿命明。天眼明。漏尽明也。)一正道谓佛所说之经。旨意深奥。无作无为。无行无得。自然合道。是为正道。二善权谓佛说经。善权变化。无有方所。或出或处。皆顺机宜。随类开演。令人悟解。悉得证入。是为善权。三至教谓如来说经。为诸众生指示罪福。令知作如是因。得如是果。未有作善得罪。作恶得福。其事明白。至为易晓。是为至教。四诱导谓如来说经。盖为蒙昧愚痴之人。难便开化。故以现世可获福报因缘等。劝诱引导。令其欢喜顺从而生正信。是为诱导。五福德谓佛说经。为令众生修习布施持戒忍辱精进禅定智慧等行。调伏诸根。无所放逸。则得天人果报。长乐无穷。是为福德。六禁戒谓佛说经。制诸禁戒。令一切众生摄持身口意业。清净不犯。即能超脱三恶趣苦。是为禁戒。(三恶趣者。饿鬼趣。畜生趣。地狱趣也。)				                
						</center></div><hr><center><div class='zw'><a name=12>三藏法数——【妄尽还源观六门】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【妄尽还源观六门】
    [出华严还源观]    此观门者。乃唐贤首国师。以华严大经之义。富博宏深。览之者讵究其源。寻之者罕穷其际。由是统收玄奥。囊括大宗。述此六门。令诸后学修习观法。断除诸妄。复归真源也。一显一体一体即自性清净圆明之体也。盖此体性。从本以来。圆明湛寂。在尘劳而不垢。处涅槃而非净。在圣不增。居凡不减。烦恼覆之则隐。智慧了之则显。故云显一体也。二起二用二用者。谓依前净体。起于二用也。一者海印森罗常住用。谓入海印三昧。照真如性。妄尽心澄。众德并现。犹如大海。风息水澄。万象齐鉴。森然交罗。常住不动也。二者法界圆明自在用。谓入华严三昧。照法界体。				                
						</center></div><hr><center><div class='zw'><a name=13>三藏法数——【法华六瑞】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【法华六瑞】
    [出法华经文句]    谓法华一经。妙理玄微。人难信受。故先以瑞相警变常情。常情既变。而牛渴仰。则闻法染心。妙道易阶。密有所表。故具明六瑞焉。一说法瑞谓佛将说法华。先说无量义经而为法华作序。从一法说无量义。会无量义归于一法。故无量义经为法华会多归一之序。经云。说大乘经。名无量义。是也。且说法乃佛之常仪。何得为瑞。盖佛说无量义经虽竟。时众不散。待于后闻。此事奇特。与常说异。故名说法瑞。二入定瑞谓佛将说法华。而欲会多归一。故先入此无量义处定。经云。入于无量义处三昧。是也。且入定亦佛之常仪。何得为瑞。盖佛虽入开定。意在合定。与常入定有				                
						</center></div><hr><center><div class='zw'><a name=14>三藏法数——【六行观】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六行观】
    [出禅波罗蜜次第法门]    谓厌下苦粗障。欣上胜妙利。各有因果。依此六法修行。是名六行观。一厌苦观谓思惟身中所起心数。缘于贪欲。不能出离。是为因苦。复思欲界报身。饥渴寒热。病痛刀杖等。种种所逼。是为果苦。苦因苦果。皆须厌恶也。(心数者。受想行也。)二厌粗观谓思惟欲界五尘。能起众恶。是为因粗。复思此身。身三十六物屎尿臭秽之所成就。是为果粗。粗因粗果。皆须厌恶也。(五尘者。色尘。声尘。香尘。味尘。触尘也。三十六物者。外相十二。发毛爪齿眵泪涎唾屎尿垢汗也。身器十二。谓皮肤血肉筋脉骨髓肪膏脑膜也。内含十二。谓肝胆肠胃脾肾心肺生藏熟藏赤痰白痰也。)三厌障观谓思惟烦恼。障覆真性不能显发。是为因障。复思此身。质碍不得自在。是为果障。因障果障。皆须厌恶也。四忻胜观谓既厌欲界下劣贪欲之苦。即忻初禅上胜禅定之乐。是为因胜。复厌欲界饥渴等苦。即忻初禅禅味之乐。是为果胜。得乐胜苦。皆须忻喜也。五忻妙观谓既厌欲界贪欲五尘之乐。心乱驰动为粗。即忻初禅禅定之乐。心定不动。是为因妙。复厌欲界臭秽之身为粗。即忻受得初禅之身。如镜中像。虽有形色。无有质碍。是为果妙。得妙胜粗。皆须忻喜也。六忻出观谓既厌欲界烦恼盖障。即忻初禅。心得出离。是为因出。复厌欲界之身。质碍不得自在。即忻初禅。获得五通之身。自在无碍。是为果出。得出胜障。皆须忻喜也。(五通者。天眼通。天耳通。他心通。宿命通。神足通也。)				                
						</center></div><hr><center><div class='zw'><a name=15>三藏法数——【六观法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六观法】
    [出菩萨璎珞本业经]    一住观心会于理为住。谓别教菩萨。于十住位中修习空观。故名住观。(十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。空观者。谓观一切法。性相皆空也。)二行观行邓进趣之义。谓别教菩萨。于十行位中修习假观。故名行观。(十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。假观者。谓观一切法无不具足也。)三向观向即回因向果之义。谓别教菩萨。于十回向位中修习中观。故名向观。(十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无缚解脱回向。法界无量回向也。中观者。谓观一切法非空非假。即中道也。)四地观地即能生佛智。住持不动之义。谓别教菩萨。于十地位中修习中观。能生佛智。故名地观。(十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。)五无相观谓别教菩萨。于等觉位中修习中观。了知惑染性相本空。故名无相观。(等觉者。谓去后妙觉佛位犹有一等。胜前诸位。得称为觉也。)六一切种智观种即能生之义。谓别教妙觉果佛。中道观成。能知一切道种差别。故名一切种智观。(妙觉佛者。谓自觉觉也。觉行圆满。不可思议也。)				                
						</center></div><hr><center><div class='zw'><a name=16>三藏法数——【六受法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六受法】
    [出大集法门经]    一眼触受触即触着。亦对也。受。领纳也。谓眼与好恶之色。相触对时。即生苦乐之受。是名眼触受。二耳触受谓耳与好恶之声。相触对时。即生苦乐之受。是名耳触受。三鼻触受谓鼻与香臭之物。相触对时。即生苦乐之受。是名鼻触受。四舌触受谓舌与美恶之昧。相触对时。即生苦乐之受。是名舌触受。五身触受谓身与美妙粗恶之境。相触对时。即生苦乐之受。是名身触受。六意触受谓意分别五尘好恶妍丑之境。即生苦乐之受。是名意触受。(五尘者。色尘。声尘。香尘。味尘。触尘也。)				                
						</center></div><hr><center><div class='zw'><a name=17>三藏法数——【六忍法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六忍法】
    [出菩萨璎珞本业经]    一信忍谓别教菩萨。于十住位中。修习空观信一切法。皆悉空寂。能于空法忍可忍证。故名信忍。(十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。空观者。谓观一切法性相皆空也。)二法忍谓别教菩萨。于十行位中修习假观。虽知一切法空无所有。而能假立一切法。化诸众生。于假法中忍可忍证。故名法忍。(十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。假观者。谓观一切法无不具足也。)三修忍谓别教菩萨。于十回向位中修习中观。知一切法事理和融。于中道中忍可忍证。故名修忍。(十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无缚解脱回向。法界无量回向也。中观者。谓观一切法非空非假。即中道也。)四正忍谓别教菩萨。于十地位中正破无明之惑。而于中道之理。忍可忍证。故名正忍。(十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。)五无垢忍谓别教菩萨。于等觉位中断除无明惑染。而于自性清净心体忍可忍证。故名无垢忍。(等觉者。去后妙觉佛位犹有一等。胜前诸位。得称为觉也。)六一切智忍智者。知也。谓别教妙觉果佛。断一十二品无明惑尽。遍知一切中之法。而于此法忍可忍证。故名一切智忍。(妙觉者。谓自觉觉他。觉行圆满。不可思议也。十二品得。十地等觉妙觉所断之惑。各一品也。)				                
						</center></div><hr><center><div class='zw'><a name=18>三藏法数——【六坚法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六坚法】
    [出菩萨璎珞本业经]    一信坚谓别教菩萨。于十住位中。修习空观。信一切法。皆即真谛。无能毁坏。故名信坚。(十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。空观者。谓观一切法。性相皆空也。)二法坚谓别教菩萨。于十行位中。修习假观。知一切法。皆即俗谛。无能毁坏。故名法坚。(十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。假观者。谓观一切法。无不具足也。)三修坚谓别教菩萨。于十回向位中。修习中观。了一切法。皆即中谛。无能毁坏。故名修坚。(十回向者。救一切众生离众生相回向。不坏回向。等一切佛回向。至一切处回向。无尽功德藏回向。真如相回向。无缚解脱回向。法界无量回向也。中观者。谓观一切法。非空非假。即中道也。)四德坚谓别教菩萨。于十地位中。因修中观。破一分无明。显一分三德。无能毁坏。故名德坚。(十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。三德者。法身德。般若德。解脱德也。)五顶坚谓别教等觉菩萨。居十地顶。惑破德显。无能毁坏。故名顶坚。(等觉者。去后妙觉佛位犹有一等。胜前诸位。得称为觉也。)六觉坚谓别教妙觉果佛。觉了一切法。皆即中道。无能毁坏。故名觉坚。(妙觉佛者。谓自觉觉他。觉行圆满。不可思议也。)				                
						</center></div><hr><center><div class='zw'><a name=19>三藏法数——【六慧法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六慧法】
    [出菩萨璎珞本业经]    一闻慧谓别教菩萨。于十住位中。坚固耐用闻中道之理。知一切法。离二边相。故名闻慧。(十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。二边相者。空有二边之相也。)二思慧谓别教菩萨。于十行位中。思惟中道之理。发生一切智慧。故名思慧。(十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。)三修慧谓别教菩萨。于十回向位中。修习中道之理。发生一切智慧。故名修慧。(十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无缚解脱回向。法界无量回向也。)四无相慧谓别教菩萨。于十地位中。证知中道之理。空无性相。发生一切智慧。故名无相慧。(十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。)五照寂慧照即中道之用。寂即中道之体。谓别教等觉菩萨。以中道之观慧。照中道之理体。故名照寂慧。(等觉者。谓去后妙觉佛位犹有一等。胜前诸位。得称为觉也。)六寂照慧谓别教妙觉果佛之智慧。能于中道之理。即寂而照。即照而寂。寂照不二。定慧平等。故名寂照慧。(妙觉者。谓佛自觉觉他。觉行圆满。不可思议也。)				                
						</center></div><hr><center><div class='zw'><a name=20>三藏法数——【六念法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六念法】
    [出别译杂阿含经]    一念佛谓念佛具足十号。大慈大悲。智慧光明。神通无量。能拔众苦。我以清净质直之心。得亲近佛。心生欢喜以欢喜故。身得快乐。以快乐故。其心得定。以得定故。其心平等。修念佛观。必趣涅槃。是名念佛。(十号者。一如来。二应供。三正遍知。四明行足。五善逝。六世间解无上士。七调御丈夫。八天人师。九佛。十世尊也。梵语涅槃。华言灭度。)二念法谓法是如来所有功德。即十力四无所畏等。我以清净质直之心。得亲近法。心生欢喜。以欢喜故。身得快乐。得快乐故。其心得定。以得定故。其心平等。修念法观。必趣涅槃。是名念法。(十力者。知是处非处智力。知过现未来业报智力。知诸禅解脱三昧智力。知诸根胜劣智力。知种种解智力。知种种界智力。知一切至处道智力。知天眼无碍智力。知宿命无漏智力。知永断习气智力也。四无所畏者。一切智无所畏。漏尽无所畏。说障道无所畏。说尽苦道无所畏也。)三念僧谓僧是如来弟子。得无漏法。具戒定慧。能为世间众生作良福田。应当恭敬。我以清净质直之心。得亲近僧。心生欢喜。以欢喜。身得快乐。得快乐故。其心得定。以得定故。其心平等。修念僧观。必趣涅槃。是名念僧。(无漏法者。谓修戒定慧之法。则不漏落生死也。)四念戒谓念诸禁戒。能遮诸恶烦恼。我以清净质直之心。得亲近戒。必生欢喜。以欢喜故。身得快乐。以快乐故。其心得定。以得定故。其心平等。修念戒想。必趣涅槃。是名念戒。五念施谓念己所施。获得善利。一切世间为悭嫉所覆。我于今者。得离如是悭贪之垢。住舍心中。于一切物心无吝惜。持用布施。既布施已。我心应喜。以喜心故。身得快乐。以快乐故。其心得定。以得定故。其心平等。修念施想。必趣涅槃。是名念施。六念天谓念欲界天等。悉因往昔戒施善根。得生彼处。受天快乐。我亦见有如是戒施功德。舍命之时。必生彼天。以念天故。离于恶法。心生欢喜。心欢喜故。身得快乐。得快乐故。其心得定。以得定故。其心平等。修念天想。必趣天道。是名念天。				                
						</center></div><hr><center><div class='zw'><a name=21>三藏法数——【六即佛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【六即佛】
    [出观无量寿佛经疏妙宗钞]    六即佛者。约事故明六。约理故明即。即者。其体不二。名之为即。然明此六即者。或显法门高深。或明修行次第。若论六者。位次高下有序。则修行之人不生上慢。若论即者。理体初后皆是。则修行之人不生退屈。以理言之。即处常六。六处常即。盖由事理不二故也。一理即佛谓众生本具佛性之理。与诸如来无二无别。故涅槃经云。一切众生即是佛。是为理即佛。二名字即佛谓或从知识处闻。或从经卷中见。知此理性即佛之名。于名字中通达解了一切诸法皆是佛法。是为名字即佛。三观行即佛谓既知一切法皆是佛法。必须心观明了。理慧相应。所行如所言。所言如所行。是为观行即佛。此五品位也。(理慧相应者。理即所观之理境。慧即能观之智慧。应者当也。谓境智相当。则言行一致也。五品者。随喜品。读诵品。说法品。兼行六度品。正行六度品也。)四相似即佛谓于观行即中。愈观愈明。愈止愈寂。虽未能真证其理。而于理仿佛。有如真证。是为相似即佛。此十信位也。(愈观愈止者。观即观照。以观观昏也。止即止息。以止止散也。十信者。信心。念心。精进心。慧心。定心。不退心。护法心。回向心。戒心。愿心也。)五分证即佛谓无明之惑。有四十一品。至此破一品无明。证一分中道。是为分证即佛。此十住。十行。十回向。十地。等觉位也。(十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无碍解脱回向。法界无量回向也。十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。等觉者。去后妙觉佛位犹有一等。胜前诸位。得称觉也。)六究竟即佛谓道穷妙觉。种俱圆。是为究竟即佛。此极果妙觉佛也。(种智者。即一切种智也。妙觉者。觉体圆明。不可思议也。)				                
						</center></div><hr><center><div class='zw'><a name=22>三藏法数——【如来功德六种相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【如来功德六种相】
    [出瑜伽师地论]    功德者。如来万行之因。法身之果德也为令众生如佛修行。皆得成就无上道果。故说六种相也。一圆满谓诸如来万行具足。种智圆明。于世间出世间一切功德。皆悉成就。超过声闻缘觉菩萨之上。故曰圆满。(菩萨。梵语具云菩提萨埵。华言觉有情。)二无垢谓诸如来由证常乐我净之德。而无一切烦恼污染。故曰无垢。三不动谓诸如来由证大寂灭定所有功德。一切外道魔军。盗贼亲属。乃至火水风等。皆不能挠乱变坏。故曰不动。四无等谓诸如来所有种种功德。广大尊胜。威力自在。一切有情乃至菩萨。无与比者。故曰无等。五能作有情利益谓诸如来成就无上功德。方便示现利他之行。度脱有情。令成圣道。故曰能作有情利益。六功能谓诸如来于所作利益有情之事。无所作愿。无所取舍。而自然圆就。故曰功能。				                
						</center></div><hr><center><div class='zw'><a name=23>三藏法数——【如来胜德六义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【如来胜德六义】
    [出阿毗达磨杂集论]    一自性义谓诸佛法身。皆依真如理体而为自性。是名自性义。二因义谓诸佛于无量无数劫中。修习胜果之困。是名因义。(劫。梵语具云劫波。华言分别时节。)三果义谓诸佛永断一切烦恼等障。证得无上菩提之果。是名果义。(梵语菩提。华言道。)四业义谓诸佛以清净身业现大神通。清净口业演大法义。清净意业种种调伏。方便导引可化众生。令其出离生死。证大菩提。是名业义。五相应义应。当也。谓诸佛因中。能行种种难行苦行。所生十力四无所畏等功德。而与法性之理相应。故名相应义。(十力者。知是处非处智力。知过现未来业报智力。知诸禅解脱三昧智力。知诸根胜劣智力。知种种解智力。知种种界智力。知一切至处道智力。知天眼无碍智力。知宿命无漏智力。知永断习气智力也。四无所畏者。一切智无所畏。漏尽无所畏。说障道无所畏。说尽苦道无所畏也。)六差别义谓诸佛说法度诸众生。则现法报应三身差别之相。故名差别义。				                
						</center></div><hr><center><div class='zw'><a name=24>三藏法数——【薄伽梵六义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【薄伽梵六义】
    [出华严经随疏演义钞]    梵语薄伽梵。亦云婆伽婆。名具六义。佛地论云。自在炽盛与端严。名称吉祥及尊贵。如是六德义圆满。是故彰名薄伽梵。唐玄奘法师。明五种不翻中。第二多含不翻。即薄伽梵是也。(五种不翻者。秘密不翻。多含不翻。此方无不翻。顺古不翻。尊重不翻也。)一自在义谓如来永不属诸烦恼之所系缚。故曰自在。二炽盛义谓如来猛焰智火。洞达无际。故曰炽盛。三端严义谓如来三十二相。庄严妙好。故曰端严。(三十二相者。足安平相。千辐轮相。手指纤长相。手足柔软相。手足缦网相。足踉满足相。足趺高好相。腨如鹿王相。手过膝相。马阴藏相。身纵广相。毛孔生青色相。身毛上靡相。身金色相。身光面各一丈相。皮肤细滑相。七处平满相。两腋满相。身如师子相。身端直相。肩圆满相。四十齿相。齿白齐密相。四牙白净相。颊车如师子相。咽中津液得上味相。广长舌相。梵音深远相。眼色金精相。眼睫如牛王相。眉间白毫相。顶肉髺成相也。)四名称义谓如来圆满一切殊胜功德。十方世界。无不闻知。故曰名称。五吉祥义谓如来既具胜妙之德。故一切世间。赞叹供养者。亦获吉祥。故曰吉祥。六尊贵义谓如来始从兜率天中降生王宫。及出家已。而登极果之位。方便利益一切众生。故曰尊贵。(梵语兜率。华言知足。)				                
						</center></div><hr><center><div class='zw'><a name=25>三藏法数——【邻虚五尘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【邻虚五尘】
    [出决定藏论]    尘即色尘。谓眼耳鼻舌身五种胜义根。及色声香味触等法。乃至禅定中所发之色。识心缘想过去未来之境。皆是尘也。以此色尘。微细难见。不可分析。邻于虚空。故名邻虚。然于此极微之中。又有五种不同。非人天之眼能见。乃慧眼等所见之色也。(胜义根者。即五根所具。能照境发识。清净之色也。慧眼者。智慧之眼。即二乘所证之眼也。)一极微细谓此色尘。分析至于至微至细之极。人天之眼所不能见。是为极微细也。二色边际谓此色尘。分析至于微细色相之际。人天之眼所不能见。是为色边际也。三极略色谓此细色。略之至极。无可与比。人天之眼所不能见。是为极略色也。四无方分谓极微之色。无有影像。不碍方分是为无方分也。五邻虚谓诸识色及定中色。无障无碍。似于虚空。而实非虚空。故名邻虚也。				                
						</center></div><hr><center><div class='zw'><a name=26>三藏法数——【五尘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五尘】
    [出法界次第]    尘即垢染之义。谓此五尘。能染污真性故也。一色尘谓眼所见青黄协赤白及男女形貌等色。是名色尘。二声尘谓耳所闻丝竹环遭到佩之声及男女歌咏等声。是名声尘。三香尘谓鼻所嗅栴檀沉水饮食及男女身分所有香等。是名香尘。四味尘谓舌所尝种种饮食肴饍美味等。是名味尘。五触尘谓身所触男女身分柔软细滑及上妙衣服等。是名触尘。				                
						</center></div><hr><center><div class='zw'><a name=27>三藏法数——【五种色法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种色法】
    [出华严经随疏演义钞]    色即质碍之义。凡依正色法。不出此五也。(依正色法者。依是众生依报。即山河大地屋宇之类也。正是正报。即众生五阴之身也。此二种。皆有形量分段。故云色法也。)一极略色谓于色上。分析长短形相粗细。以至极微故名极略色。二极迥色(亦名自碍色。)谓上见虚空青黄等色。乃是显色。若下望之。则此显色至远而为难见。是名极迥色。三受所引色受即领受。引即引取。如受诸戒品。戒是色法所受之戒。即是受所引色。又如意识领纳声香味触等法。乃至忆念过去曾见境界皆。名受所引色。四遍计所起色谓诸众生。于诸识所变影像。及第六识所缘三世境界。空华水月等。悉生计着。是名遍计所起色。(第六识者。即意识也。三世者。过去。现在。未来也。)五定自在所生色定即禅定。自在所生色者。谓解脱静虑所缘境色也。如菩萨入定所现光明。及现一切色像境界。如入火定。则有火光发现。是名定自在所生色。(菩萨。梵语具云菩提萨埵。华言觉有情。)				                
						</center></div><hr><center><div class='zw'><a name=28>三藏法数——【五种比量】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种比量】
    [出显扬圣教论]    比量者。谓思惟决择。推度境界。定其理也。一相比量谓随其所有相貌相属。或由现在及先所见推度境界。如以见幢故。比知有车。以见憧故。比知有火。如是以王比国。以夫比妻。以角犎(音封。即橐驼也。)比牛。以形輭(软同。)发黑。轻举色美。比知是少。以面皱发白等。比知是老。以具如来微妙相好。智慧寂静。胜行辩才。比知如来应正等觉。具一切智。诸如是等。名相比量。二体比量谓由现见彼自体性故。比类彼物不现见体。或现见一分自体。比类余分。如以现在比类去来。或以过去比未来事。或以现近事比现远事。又以一分成熟。比余熟分。如是等类。名体比量。三业比量谓以作用。比业所依。如见远物。无有动摇。鸟集其上。如是等类。比知是杌。若有动摇等事。比知是人。若见迹步宽长。比知是象。身曳地行。比知是蛇。见比于眼。闻比于耳等。又若见瞑目执杖。蹎(音颠。)蹷失路等。比知是盲。高声侧听。比知是聋。以所作业。比知正信聪睿。如是等类。名业比量。四法比量谓于一切相属着法。以一比余。如属无常。比知有苦。以属苦故。比空无我。以属生故。比有老法。以属老故。比有死法。以属有色有见有碍。比有处所及有形质。属有漏故。比知有苦。属无漏故。比知无苦。属有为故。比知是生住异灭之法。属无为故。比知非生在住异灭之法。如是等类。名法比量。五因果比量谓因果相比。如见物行。比有所至。见有所至。比先有行。若见有人如法事王。比知当获广大禄位。见大禄位。比知先已如法事王。若见备善作业。比知必当获大财富。见大财富。比知先已备善作业。若见修道。比知当获圣果。见获圣果。比知先已修道。如是等类。名因果比量。				                
						</center></div><hr><center><div class='zw'><a name=29>三藏法数——【五力难判】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五力难判】
    [出宗镜录]    五难判者。谓定等五种之力。唯识论中不能判摄也。然三界唯心。万法唯识。而不能判此五力者。由斯五种乃圣人不思议境界。不与心识相应。此所以为难判。宗镜录云。有五力唯识不判。是也。(三界者。欲界。色界。无色界也。)一定力定力者。即如来大寂定力也。谓此定力。无染无净。非空非有。生死不能拘。结业不能缚。不起此定。而能普应十方。不与识法相应。是故唯识难判也。二通力通力者。即如来神通之力也。谓此通力。变化无穷。随感而应。不谋而知。彻照万法。非思议之可及。岂识法之相应。是故唯识难判也。三借识力借识力者。谓如二禅以上。无有寻伺语言。若欲说法应用。则借初禅眼耳身三识。以成己用。由此假他之用。非因本起。不属唯识。是故唯识难判也。(借初禅三识者。由初禅不着香味二尘。已无鼻舌二识。惟有眼耳身三识。二禅已上。不着五尘。故五识俱无。若欲应用。则借初禅三识也。)四愿力愿力者。即如来大愿之力也。而此愿力。非因爱见。不假思惟。乃是圣人旷劫度生功用而成。非思议之可及。岂识法之相应。是故唯识难判也。(劫梵语具云劫波。华言分别时节。)五法威德力法威德力者。即如来应化威德之力也。谓此威德之力。乃是圣人不思议境界。如演一音。则普应群机。施一法。则众魔皆伏。利生无尽。功德难量。不与识法相应。是故唯识难判也。				                
						</center></div><hr><center><div class='zw'><a name=30>三藏法数——【五力不可到】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五力不可到】
    [出诸经要集]    俱舍论云。若人舍命。应至无量世界外受生。此中阴识神。游空而去。俄顷即到所生之处。皆由业力所持。虽禅定神通等力而不能遮其不往。亦不能令其住于余道。故名力不可到也。(中阴者。谓诸众生身死之后。未曾托生。是名中阴也。)一定力定力者。即诸佛大定之力也。谓诸众生。中阴识神。往于他界受生之时。以由业力所持。速疾而去。即生彼处。虽诸佛大定之力。亦不能遮其不生。故云不可到。二通力通力者。即诸佛神通之力也。谓诸众生。中阴识神。往于他界受生之时。以由业力所持。速疾而去。即生彼处。虽诸佛神通之力。亦不能遮其不生。故云不可到。三大愿力大愿力者。即诸佛大誓愿之力也。谓诸众生。中阴识神。往于他界受生之时。以由业力所持。速疾而去。即生彼处。虽诸佛大愿之力。亦不能遮其不生。故云不可到。四法威德力法威德力者。即佛法威德之力也。谓诸众生。中阴识神。往于他界受生之时。以由业力所持。速疾而去。即生彼处。虽诸佛威德之力。亦不能遮其不生。故云不可到。五借识力借识力者。即二禅已上。无有寻伺语言。若欲说法应用。则假初禅之识。而为己用也。谓诸众生。中阴识神。往于他界受生之时。以由业务所持。速疾而去。即生彼处。虽借识之力。亦不能遮其不生。故云不可到。(二禅已上者。即三禅四禅天也。)				                
						</center></div><hr><center><div class='zw'><a name=31>三藏法数——【五不应答】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五不应答】
    [出法苑珠林]    一试问不答谓此人心怀轻慢。或先自晓了。而作念言。我且设问。试彼为解不解。若作此试问者。不应为答也。二无疑问不答谓凡所演说。为令众生开其昏迷。解释疑网。彼既不疑。假设为问者。不应为合也。三不为悔所犯故问不答谓此人既知所犯。不生悔过之心。设为他故而问者。不应为答也。四不受语故问不答谓此人先曾为说。彼不听受。今又故意设为问辞者。不应为答也。五语难故问不答谓此人作意而言。此语难晓。他必不解。我且设问。为能答否。如是而故问者。不应为答也。				                
						</center></div><hr><center><div class='zw'><a name=32>三藏法数——【洗浴五利】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【洗浴五利】
    [出十诵律]    十诵律云。佛在舍卫因。时有比丘癞病。求治于药师耆域。耆域告病比丘言。汝可洗浴。病即得瘥。比丘言。佛未听入浴室。诸比丘以是事白佛。佛遂听入洗浴。故说此五种利也。(梵语舍卫。华言丰德。梵语比丘。华言乞士。梵语耆域。华言能活。)一除垢除垢者。谓澡浴身体。则诸垢秽悉皆除去也。二身清净身清净者。谓澡浴身体。垢秽既除。则身体清净也。三除寒冷除寒冷者。谓澡浴身体。则清净和畅。一切寒冷自除也。四除身中风除身中风者。谓澡浴身体。得无寒冷。则风邪等病自除也。五得安隐得安隐者。谓澡浴身体。既无风邪。则四支自得安隐也。				                
						</center></div><hr><center><div class='zw'><a name=33>三藏法数——【五位无心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五位无心】
    [出成唯识论]    无心谓无分别识心也。非全无心。但分别识心不行。故言五位无心也。一睡眠谓众生睡眠之时。六识昏昧。不能见闻觉知。是名睡眠无心。(六识者。眼识。耳识。鼻识。舌识。身识。意识也。)二闷绝谓诸众生。惊倒闷绝。六识昏昧。见闻觉知。一时顿息。是名闷绝无心。三无想定无想定者。即色界无想天所修之定也。谓修无想定时。身心俱灭。念虑灰凝。诸想不起。是名无想定无心。四无想报谓因中厌生灭心。习无想定。故感报生无想天。经五百劫心想不行。是名无想报无心。(劫。梵语具云劫波。华言分别时节。)五灭尽定谓入此定时。一切受领思想之心。一时灭尽。都无见闻觉知。出入之息亦尽。是名灭尽定无心。				                
						</center></div><hr><center><div class='zw'><a name=34>三藏法数——【五种乐】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种乐】
    [出华严经随疏演义钞]    一出家乐出家乐者。谓世间之人。多诸业惑烦恼。出家达道。永断是苦也。二远离乐远离乐者。即初禅天之乐也。谓初禅能远离欲界爱染烦恼。得觉观禅定。而生喜乐也。(觉观者。初心在缘曰觉。细心分别禅味曰观也。)三寂静乐寂静乐者。即二禅天之乐也。谓二禅离初禅觉观散动。澄心寂静。乃发胜定之乐也。四菩提乐梵语菩提。华言道。谓菩萨无漏果成。自受菩提之乐。以慈心故。复以此乐转施众生也。(无漏者。不漏落生死也。)五涅槃乐梵涅槃。华言灭度。谓菩萨息化归真。入无余涅槃。获最寂静。是名涅槃乐也。(无余者。色身与惑灭尽。而无所贵余也。)				                
						</center></div><hr><center><div class='zw'><a name=35>三藏法数——【五奇特梦】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五奇特梦】
    [出过去现在因果经]    世尊往昔因中。在山修道。号善慧比丘。得五种奇特梦。走白普光如来。请为解说所梦之相。(梵语比丘。华言乞士。)一梦卧大海光云。梦卧大海者。汝身现居生死海中。未到彼岸。未证涅槃也。(梵语涅槃。华言灭度。)二梦枕须弥普光云。梦枕须弥者。以表出生死海。登于彼岸。将证涅槃也。三梦海中一切众生入我身内普光云。梦大海中一切众生入身内者。以示当于尘劳海中。为诸众生作归依处。济度有情。超于彼岸也。四梦手执日普光云。梦执日者。以表智慧光明。普照法界。开导昏迷。归正觉路也。五梦手执月普光云。梦执月者。以表方便之智。入于生死尘劳界内。用清凉法。化导众生。令离热恼也。				                
						</center></div><hr><center><div class='zw'><a name=36>三藏法数——【五梦法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五梦法】
    [出华严经随疏演义钞]    一热气多见火谓如人钻火得火。复理火事。以暖相分多。暖想即生。故梦于火。是则热气多而见火也。二冷气多见水谓如人凿井得水。复理水事。以冷相分多。冷想即生。故梦于水。是则冷气多而见水也。三风气多见飞坠谓如人乘风登高。运转初息。以动相分多。动想即生。故梦飞坠。是则风气多而见飞坠也。四闻见多熟境谓如人坐禅诵经。调练身心。以惯习分多。所习之想即生。故梦熟境。是则闻见多而见熟境也。五天神与心灵所感谓如人平昔向善。喜奉神天。以敬奉故。念想不忘。故梦天神。是则天神与心灵所感也。				                
						</center></div><hr><center><div class='zw'><a name=37>三藏法数——【五眼】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五眼】
    [出大智度论]    眼即照烛之义。瑜伽师地论云。能观众色。故名为眼。眼是总名。从用分别。则有五种。一肉眼肉眼者。假父母气血所成也。即人中能见之眼。见近不见远。见前不见后。见内不见外。见画不见夜。见上不见下。因有色质障碍故也。二天眼天眼者。谓诸天因修禅定而得也。此眼远近前后内外昼夜上下。皆悉能见。以无色质障碍故也。三慧眼慧眼者。谓二乘之人。以所得慧眼。观一切法皆空。不见有众生相。及灭一切异相。舍离诸着。不受一切法也。(二乘者。声闻乘。缘觉乘也。)四法眼法眼者。菩萨为度众生。以清净法眼。遍观一切诸法。能知能行。谓因行是法。得证是道。亦知一切众生种种方便门。令修令证也。五佛眼佛眼者。谓具前四眼之用。无不见知。如人见极远处。佛见则为至近。人见幽暗处。佛见则为显明。乃至无事不见。无事不知。无事不闻。闻见互用。无所思惟。一切皆见也。				                
						</center></div><hr><center><div class='zw'><a name=38>三藏法数——【五明】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五明】
    [出华严经疏钞]    一声明声即声教。明即明了。谓世间文章算数建立之法。皆悉明了通达。故曰声明。二因明因即万法生起之因。谓世间种种言论及图书印壐地水火风万法之因。皆悉明了通达。故曰因明。三医方明医方即医治之方法也。谓世间种种病患。或癫痫虫毒。四大不调。鬼神咒诅。寒热诸病。皆悉晓了其因。通达对治。故曰医方明。(四大者。地大。水大。火大。风大也。)四工巧明工即工业。巧即巧妙。谓世间文词赞咏。乃至营造城邑。农田商贾。种种音乐卜算。天文地理。一切工业巧妙。皆悉明了通达。故曰工巧明。五内明内即佛法内教也。谓以持戒治破戒。以禅定治散乱。以智慧治愚痴。乃至种种染净邪正。生死涅槃对治之法。皆悉明了通达。故曰内明。(梵语涅槃。华言来度。)				                
						</center></div><hr><center><div class='zw'><a name=39>三藏法数——【五辛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五辛】
    [出梵网经]    首楞严经云。是五辛。熟食发淫。生啖增恚。十方天仙。嫌其臭秽。咸皆远离。诸饿鬼等。舐其唇物。常与鬼住。福德日销。大力魔王。现作佛身。来为说法。非毁禁戒。赞淫怒痴。命终为魔眷属。永堕无间地狱。是故求菩提者。当断世间五种辛菜也。(梵语首楞严。华言健相分别。梵语菩提。华言道。)一大蒜大蒜者。至荤至辛之物也。二茖茖葱者。薤也。其形似韭。类山葱也。三慈葱慈葱者。乃葱之正名也。四兰葱兰葱者。即小蒜也。杂阿含经云。非小蒜。木葱是也。木葱即韭也。五兴渠兴渠者。叶如蔓菁。根如萝卜。生熟皆臭如蒜。出于阗国。华夏不产。故不翻也。				                
						</center></div><hr><center><div class='zw'><a name=40>三藏法数——【五果】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五果】
    [出翻译名义]    律戒比丘不啖生物。谓如枣杏等果。必以火熟之方食。肤壳之果。须以刀去其皮。然后食。故说此五果之名也。(梵语比丘。华言乞士。)一核果核果者。谓枣杏等。是也。二肤果肤果者。谓梨柰等。是也。三壳果壳果者。谓椰子胡桃石榴等。是也。四X果X果者。谓松柏等子。是五角果角果者。谓大小诸豆等。是也。				                
						</center></div><hr><center><div class='zw'><a name=41>三藏法数——【五种不应施】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种不应施】
    [出法苑珠林]    一非理求财谓不顺理所得财物。是不净物。故不应施与人也。二酒及毒药谓酒及毒药。能令众生狂乱失命。故不应施与人也。三罝罗机网罝。菟网也。罗鸟网也。机。机弩也。网。即网罟也。皆设以掩取禽兽者心。谓是恼害众生之器。故不应施与人也。四刀杖弓箭谓刀杖弓箭。是杀害众生之器。故不应施与人也。五音乐女色谓音乐女色。而能惑乱众生正性。故不应施与人也。				                
						</center></div><hr><center><div class='zw'><a name=42>三藏法数——【五种净肉】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种净肉】
    [出楞严经会解]    一不见杀谓眼不曾见杀者。是为净肉。二不闻杀谓耳不曾闻杀声者。是为净肉。三不疑为我杀谓知彼为祠天等故杀。而不专为我杀。是为净肉。四自死谓诸鸟兽命尽自死者。是为净肉。五鸟残谓鹰鹞等所食鸟兽余残者。是为净肉。				                
						</center></div><hr><center><div class='zw'><a name=43>三藏法数——【五种净食】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种净食】
    [出根本有部毗柰耶集]    佛制诸禁戒。令诸比丘勿啖生气。若有草菜瓜果。当以火刀爪等。先净之。方可得食。故有此五种净食也。(梵语比丘。华言乞士。生气。即生物也。)一火净谓一切瓜果等物。先当以火烧煮令熟。净方食之。是名火净。律云。以火触着。是也。二刀净谓一切瓜果等物。先当以刀去其皮核。然后食之。是名刀净。律云。以刀损坏。是也。三爪净谓一切瓜果等物。先当以爪甲去其皮壳。然后食之。是名爪净。律云。以爪甲伤损。是也。四蔫乾者。物不鲜也。谓一切瓜果等物。自蔫自干。不堪为种。比丘当食。五鸟啄净谓一切瓜果等物。若因鸟啄残损。比丘可食。是名鸟啄净。律云。鸟嘴啄损。是也。				                
						</center></div><hr><center><div class='zw'><a name=44>三藏法数——【出世五食】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【出世五食】
    [出华严经疏]    谓世间之食。但能资益生死之身。修行之人。于世美味。心不贪嗜。常持正念。以禅悦法喜等为食。则能长养善根。出离生死。成就菩提。故有出世间五种食也。(梵语菩提。华言道。)一念食谓修圣道之人。常持正念。长养一切善根。如世之食。资益身根。是为念食。二法喜食谓修出世行人。爱乐大法。资长道种。心生欢喜。是为法喜食。三禅悦食谓修出世行人。由得定力自资。长养慧命。道品圆明。心常喜乐。是为禅悦食。四愿食谓修圣道之人。以愿持身。不舍万行。长养一切善根。如世之食。资益身根。是为愿食。五解脱食解脱即自在之义也。谓修圣道之人。离诸业缚。于法自在。即得长养一切菩提善根。如世之食。资益身根。是为解脱食。				                
						</center></div><hr><center><div class='zw'><a name=45>三藏法数——【五体】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五体】
    [出华严经随疏演义钞]    凡礼敬三宝。必须五体投地。所以折伏憍慢。用表虔诚故也。(三宝者。佛宝。法宝。僧宝也。)一右膝疏云。愿我右膝着地之时。令诸众生得正觉道也。二左膝疏云。愿我左膝着地之时。令诸众生于外道法不起邪见。悉得安立正觉道中也。三右手疏云。愿我右手着地之时。犹如世尊坐金刚座。地震现端。证大菩提也。(梵语菩提。华言道。)四左手疏云。愿我左手着地之时。令诸众生远离外道。难调伏者以四摄法而摄取之。令入正道也。(四摄法者。布施摄。爱语摄。利行摄。同事摄也。)五首顶疏云。愿我首顶着地之时。令诸众生离憍慢心。悉得成就无见顶相也。				                
						</center></div><hr><center><div class='zw'><a name=46>三藏法数——【扫地五种胜利】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【扫地五种胜利】
    [亦名扫地五德出根本一切有部毗柰耶集]    根本部云。给孤长者。每于晨朝往逝多林。礼世尊足。礼已。扫寺内地。后于一时。长者他缘。不遑入寺。世尊经行。见地不净。即自执彗。(徐醉切。竹扫帚也。)扫于林中。时舍利子等。悉皆执彗。共扫园林。时佛世尊及圣弟子。遍扫除已。入食堂中。就座而坐。佛告诸苾刍。凡扫地者。有五胜利。故说此五种功德也。(梵语逝多。华言胜林。给孤长者。谓其能赈济孤贫也。苾刍者。乃西天香草名。谓其体性柔软。以喻出家人能折伏身语粗犷也。)一自心清净(亦名自除心垢。)谓若人扫于寺地。因地净故。心得清净。是名自心清净。二令地心净(亦名除他垢。)谓若人扫于寺地。因地净故。他人见无尘垢。心得清净。是名令他心净。三诸天欢喜(亦名去憍慢。)谓若人扫于寺地。即是去其憍慢尘垢。诸天观见地净无尘。生欢喜心。是名诸天欢喜。四植端正业(亦名调伏心。)谓若人净扫寺地。即是调伏自心。植立端正福业。他世必获相貌端正。是名植端正业。五命终之后当生天上(亦名长功德。)谓若人净扫寺地。因净地故。功德增长。而于命终。当生天上。				                
						</center></div><hr><center><div class='zw'><a name=47>三藏法数——【五种结界相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种结界相】
    [出善见毗婆沙律]    一种结界相者。乃是如来制比丘结界之法也。谓比丘若作法事。若行布萨。若建塔寺。或于空地。或在山林。或于水边。随其形量广狭大少。必须结界以立界相。故说此五种之名相也。(梵语比丘。华言乞士。梵语布萨。华言净住。谓比丘当每月二番聚众。宣说戒法。以净身口意三业。故云净住也。)一方相方相者。谓结界之地。其形方正也。以其四方或一方。有长流之水。则以水为界相。若是无源不常流者。则不可为界相。或有树。则以树为界相。若是枯朽之树及不相连者。亦不可也。或有路。则以路为界相。若是断绝之路。亦不可也。或有石。则以石为界相。若是散漫之石。亦不可也。此处若无水树等。则当立石或种树于四边以为界相也。二圆相圆相者。谓结界之处。其形团圆也。以此处或水树等。其势周围圆绕。或立石种树以为界相也。三鼓形相鼓形相者。谓结界之处。如鼓之形也。以此处或水或路等。生势状如鼓形。或立石种树以为界相也。四半月形相半月形相者。谓结界之处。如半月之形也。以此处或水或路等。生势状如半月。或立石种树以为界相也。五三角相三角相者。谓结界之处。其形三角也。以此处水路等。三角围绕。或立石种树以为界相也。				                
						</center></div><hr><center><div class='zw'><a name=48>三藏法数——【五精舍】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五精舍】
    [出翻译名义]    释迦谱云。息心所栖。故曰精舍。行者精练之所也。一给孤独园给孤独长者之名。以其仁而聪敏。积而能散。赈乏济贫。哀孤恤独。时美其德。号给孤独。法侧金布地。以买只陀太子园。遂名给孤独园。因建精舍奉佛。佛于其中说法也。(梵语只陀。华言战胜。)二惊岭惊岭。山名也。以其山形。似于惊鸟。故以我焉。中为精舍。佛居此而说法也。三猕猴江猕猴江者。以猕猴尝于此江沐浴。故以名焉。大智度论云。毗耶离。有舍。名猕猴池。佛曾于此说法。翻译名义云。那兰陀波池旁建伽蓝。即其处也。(梵语毗耶离。华言广严。梵语那兰陀。华言施无厌。佛昔行菩萨道时。为大国王。建都此地。怜愍众生。好乐周给。时美其德。号施无厌。伽蓝梵语具云僧伽蓝。华言众园。)四庵罗树园梵语庵罗。华言柰。果名也。此树开华。华生一女。国人叹异。以园封之。园既属女。女人守护。故言庵罗树园。此女以宿善冥熏。见佛欢喜。以园奉佛。佛即受之。于中建立精舍而说法也。五竹林精舍大智度论云。竹林精舍。在耆阇崛山中。其地平坦严净。胜于余处。佛曾于中说法。故有精舍。或云迦兰陀竹园是也。(梵语耆阇崛。华言灵惊。迦兰陀。无翻。)				                
						</center></div><hr><center><div class='zw'><a name=49>三藏法数——【五种眷属】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种眷属】
    [出法华玄义]    五种眷属者。谓如来说法。必假彼缘。缘即受道之人也。人受道已。因法为亲。即成眷属。譬如父母遗体。揽以成身。得为天性。天性亲爱。更相敬顺。故名眷属也。一理性眷属谓诸佛众生。理性平等。自然相关。法华经云。我于众圣中尊。世间之父。一切众生。皆是吾子。是则未曾受道者。亦得称为眷属。故名理性眷属也。二业生眷属谓由往昔闻法之善业。复生佛世。受道得度。故名业生眷属。三愿生眷属谓昔由闻法结缘。未得证果。曾发誓愿。务在得道。今乘宿愿。见佛闻法。故名愿生眷属。四神通眷属谓先世值佛。破惑见理。或生他方。因佛出世。以神通力来生此界。辅佛行化。故名神通眷属。五应生眷属谓菩萨既破无明之惑。已得法身之本。即能起用化他。应入生死。导引众生。令向佛道。如净饭王。摩耶夫人。是千佛之父母。罗睺罗是千佛之子。诸声闻内秘菩萨行。是皆应生于此。故名应生眷属。(摩耶。梵语具云摩诃摩耶。华言大术。梵语罗睺罗。华言覆障。)				                
						</center></div><hr><center><div class='zw'><a name=50>三藏法数——【世间五种难得宝】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【世间五种难得宝】
    [出四分律]    世之珍宝。虽世间希有。求之易得。若值佛出世及闻正法。又能闻法信解。如法而行。展转教化。人能信乐。此之五种。尤为世间希有。故皆名难得宝也。一佛出世间谓诸佛世尊虽法身常住不灭。众生盲冥。难可得见。今佛出现世间。为令一切众生。成就大事因缘。甚为希有。是为世间难得之宝。二闻佛说法为他人说谓诸众生既得见佛闻法。复为他人随力演说。令其出离生死。成无上道。甚为希有。是为世间难得之宝。三闻法信解谓诸众生既闻法已。又能起正信心。思惟其义。依教修行。甚为希有。是为世间难得之宝。四如法而行谓诸众生既信受正法。思惟其义。复能如法精进修行。当得无上菩提之道。甚为希有。是为世间难得之宝。五得信乐者谓诸众生为人演说正法。而得其人信乐不疑。则其教法流通。展转获益。甚为希有。是为世间难得之宝。				                
						</center></div><hr><center><div class='zw'><a name=51>三藏法数——【日行五风】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【日行五风】
    [出起世因本经]    经云。佛告诸比丘。日天宫殿。纵广五十一由旬。上下四方。悉皆正等。墙壁栏楯。皆以金银琉璃所成。宫殿之形四方。远看似圆。宫殿之中。有五种风吹转而行。故名日行风也。(月宫亦有五风。众宝严饰。种种墙壁栏楯。与日宫无异。但纵广止有四十九由旬也。梵语由旬。华言限量。)一持持者任持也。谓日宫殿。因风任持。行于空中而不坠落也。二住住者安住也。谓日宫殿。因风任持之力。而于空中得安住也。三随顺转谓日宫殿因风所吹。而于空中任运随转也。四波罗诃迦梵语波罗诃迦。月宫殿中亦有五风。余风名义皆同。唯第四一种名摄。疑此日宫波罗诃迦。亦是摄之义也。摄者摄持也。谓日宫殿因风摄持而行也。五将行谓日宫殿因风将助。能于空中速疾而行也。				                
						</center></div><hr><center><div class='zw'><a name=52>三藏法数——【五浊】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五浊】
    [出法苑珠林]    一众生浊谓众生多诸弊恶。不孝敬父母尊长。不畏恶业果报。不作功德。不修斋法。是名众生浊。二见浊谓正法已灭。像法渐起。邪法转生。邪见增盛。不修善道。是名见浊。三烦恼浊谓众生多诸爱欲。悭贪鬭诤。谄曲虚诳。摄受邪法。恼乱心神。是名烦恼浊。四命浊谓往古世时。人寿八万四千岁。今时人寿转减。百岁者稀。以恶业增故。寿数短促。是名命浊。五劫浊劫。梵语具云劫波。华言分别时节。谓减动中。人寿减至三十岁时。饥馑灾起。减至二十岁时。疾疫灾起。减至一十岁时。刀兵灾起。世界众生。无不被害。是名劫浊。				                
						</center></div><hr><center><div class='zw'><a name=53>三藏法数——【依次五百年】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【依次五百年】
    [出毗尼母律]    五百年者。像法后末法初之五百年也。此五百年中比丘。虽云无修无证。亦有解脱禅定。持戒多闻布施者。佛知其法渐衰。故说其次第也。(梵语比丘。华言乞士。)第一一百年得坚固解脱谓此一百年中比丘。唯务智理。说法利生。悟明大乘。解脱自在。坚固不变也。(智理者。以智慧照了于理也。)第二一百年得坚固定谓此一百年中比丘。乐修禅定。顿息外缘。悟明自心。得证道果。坚固不变也。第三一百年得坚固持戒谓此一百年中比丘。少习禅定。惟乐持戒。不犯律仪。无诸放逸。坚固不变也。第四一百年得坚固多闻谓此一百年中比丘。于禅定戒律。不勤修习。唯乐博览群典。多闻解义。坚固不变也。第五一百年得坚固布施谓此一百年中比丘。不修戒定。虽有修持少证道果。但习善缘。多行布施。坚固不变也。				                
						</center></div><hr><center><div class='zw'><a name=54>三藏法数——【五五百年】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五五百年】
    [出华严经随疏演义钞]    五五百年者。乃如来出世。正像末法之年数也。谓正法一千年。像法一千年。末法一万年。今以二千五百年分为五者。其初二五百年为正法这时。有修证解脱禅定之人。次二五百年为像法之时。人虽有修行而无证果。唯有多闻布施之者。后五百年。乃末法一万年之妆五百年也。此时之人。无修无证。但以鬭诤而为正修。以法有盛衰不同。故分此五五百年也。第一五百年解脱坚固解脱即自在之义。谓诸比丘。于正法五百年中。不攻异学。唯务大乘。利益众生。解脱自在。坚固不变也。(梵语比丘。华言乞士。)第二五百年禅定坚固谓诸比丘。于正法五百年中。厌居生死。求证涅槃。顿息攀缘。深修禅定。坚固不变也。(梵语涅槃。华言灭度。)第三五百年多闻坚固谓诸比丘。于像法五百年中。少持戒律。怠习禅定。唯尚多闻。依语生解。坚固不变也。第四五百年塔寺坚固谓诸比丘。于像法五百年中。少习禅定。喜种福田。广结善缘。多修塔坚固不变也。第五五百年鬭诤坚固谓诸比丘。于末法五丰年中。不修戒律。唯尚X诤。增长邪见坚固不变也。				                
						</center></div><hr><center><div class='zw'><a name=55>三藏法数——【末法五乱】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【末法五乱】
    [出法苑珠林]    一当来比丘从白衣说法梵语比丘。华言乞士。谓末法之时。白衣诈称师范。无识比丘。反从彼而受学也。二白衣居上座比丘处下谓末法之时。白衣诈言。我解大乘。坐当居上。比丘行微。坐宜处下也。三比丘说法不行听受则末法之时。比丘说法。不行承受而听。白衣所说之法。受而不舍也。四魔说为真正法为伪谓末法之时。魔之所说。以为真道。而以佛之正法反为不真也。五当来比丘畜养妻子谓末法之时。比丘不持戒。律。畜养妻子。与俗无异也。				                
						</center></div><hr><center><div class='zw'><a name=56>三藏法数——【末世五法令正法不灭】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【末世五法令正法不灭】
    [出十诵律]    一尊重正教谓诸比丘唯依正教进修。远离小乘及诸外道偏邪之说。是故能令正法不灭。(梵语比丘。华言乞士。)二止息嗔恶谓诸比丘常行忍辱。不生嗔恚。德誉远闻。令人归仰。是故能令正法不灭。三敬事上座谓诸比丘于大德之人居上座者。恭敬顺事。勤求法要。是故能令正法不灭。四爱乐正法谓诸比丘于上座所闻说妙法。深生爱乐。欢喜奉行。是故能令正法不灭。五善诲初习谓诸比丘于大乘法方便演说。令初心习学之人。有所依凭。进修于道。是故能令正法不灭。				                
						</center></div><hr><center><div class='zw'><a name=57>三藏法数——【大劫五喻】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【大劫五喻】
    [出大藏一览]    一草木喻谓大千世界。草木皆寸斩为寿。人间百年。但取一筹。取尽此筹。乃为一劫。是名草木喻。(劫。梵语具云劫波。华言分别时节。)二沙细喻谓殑伽河广四十里。满中沙细如麫。人间百年。但取一粒。取尽此沙。乃为一劫。是名沙细喻。(梵语殑伽。华言天堂来。谓其从高处流来也。)三芥子喻谓有城四方而各百里。其中满堆芥子。人间百年。但取一粒。取尽此芥。乃为一劫。是名芥子喻。四碎尘喻谓以大千世界。碎为微尘。人间百年。但取一尘。取尽此尘。乃为一劫。是名碎尘喻。五拂石喻谓一石广二由旬。厚半由旬。兜率天一百年以六铢衣拂一遍。拂尽此石。乃为一劫。是名拂石喻。(梵语由旬。华言限量。梵语兜率。华言知足。六铢衣者。谓衣重六铢也。)				                
						</center></div><hr><center><div class='zw'><a name=58>三藏法数——【土体五重】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【土体五重】
    [出华严经随疏演义钞]    一真如真如者。乃真实无妄之理。即法性土之体也。此清净法身所依之土。以由法身无相。土亦如是。身土虽分。体原不二。故真如为体也。二真智真智者。乃根本无分别智。即实报土之体也。此是如来圆满报身所依之土。以由实智功圆。万德成就。体无分别。境智一如。故以真智为体也。(根本无分别智者。如来惑业净尽。亲证本有圆明之智。此智照了万法。不待分别也。)三本识本识者。乃根本清净识心。即色相土之体也。此是如来微尘相海身所依之土。以由福慧无边。相好具足。庄严悉备。性相如如。故以本识为体也。四四尘四尘者。色香味触也。此之四尘。乃后得智所现之色相。即他受用土之体也。此是如来他受用身所依之土。以由利他行满。随诸菩萨的宜变化。而现种种上妙色相诸尘境界。故以四尘为体也。(后得智者。即根本智后所得之智也。他受用者。因他机感见而受用也。)五诸事诸事者。乃成事智。即变化土之体也。此是如来化身所依之土。以由往昔修习利他因缘故。能随诸有情心之所宜。而现种种净秽国土。令其成办众事。故以诸事为体也。				                
						</center></div><hr><center><div class='zw'><a name=59>三藏法数——【土有五种】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【土有五种】
    [出华严经疏]    一唯性土唯性者。即如来所证法性之体也。谓如来之体。身外无土。土外无峰。身土不殊。唯一法性。是名唯性土。二双泯土谓如来身土一如。融通无碍。犹若虚空。性相俱寂。是名双泯土。三俱性相土谓如来以如实智。变化无边相海。众宝庄严。随众生心。示现国土境界种种性相。是名俱性相土。四融三世间土隔别名世。间差名间。三世间者。有情世间。器世间。智正觉世间也。谓如来法界之身。遍一切处。以一切众生国土。即是如来清净法身。如来之身。能为众生身及国土虚空身。交彻混融。无障无碍。是名融三世间土。(有情世间。即众生世间。器世间。即国土世间。智正觉世间。即佛世间。)五总摄土谓如来所证十身四智。一一圆融。称性周遍。言一土。则融一切土。举一身。则摄一切身。法法互融。尘尘无碍。是名总摄土。(十身者。菩提身。愿身。化身。力持身。相好庄严身。威势身。意生身。福德身。法身。智身也。四智者。大圆镜智。妙观察智。平等性智。成所作智也。)				                
						</center></div><hr><center><div class='zw'><a name=60>三藏法数——【五散乱】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五散乱】
    [出华严孔目]    一自性乱自性散乱者。谓五识不守自性。随逐外境。念念为易也。(五识者。眼识。耳识。鼻识。舌识。身识也。)二外散乱外散乱者。谓意根驰动。随逐外尘。起种种分别也。三内散乱内散乱者。谓心生高下。念念迁流不定也。四粗重散乱粗重散乱者。谓计我我所等粗重之法。不得解脱也。(计我者。谓于色身之中。妄计为我也。我所者。色身及财宅眷属也。)五思惟散乱思惟散乱者。谓弃舍大乘。忆念小乘。不得寂静也。				                
						</center></div><hr><center><div class='zw'><a name=61>三藏法数——【五妄想】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五妄想】
    [出楞严经]    一坚固安想坚固妄想者。即色阴也。谓诸众生。体因想生。心因想起。命因想传。诸想交固。以成色身。经云。汝现色身。名为坚固第一妄想。二虚明妄想虚明妄想者。即受阴也。谓诸众生。欲想登高。足先酸涩。违顺二相。损益现驰。是则受阴无体。虚有所明。经云。汝今现前。顺益违损。二现驱驰。名为虚明第二妄想。三融通妄想融通妄想者。即想阴也。谓众生念虑是虚情。色身是实质。虽虚实不伦而能相使者。由想融之也。心生虚想。形取实物。其心形异用而能相应者。由想通之也。至于寤寐心境。相随而无间断者。皆妄想也。经云。则汝想念。摇动妄情。名为融通第三妄想。四幽隐妄想幽隐妄想者。即行阴也。谓众生一期色身生化之理。自幼至衰。无暂停息。运运密移。体迁无觉。经云。则汝诸行。念念不停。名为幽隐第四妄想。(一期者。从生至死也。)五颠倒妄想(亦名微细精想。)颠倒妄想者。即识阴也。谓众生识精之湛。非真湛然。如急流水望似恬静。其实流急。细不可见。经云则湛了内。罔象虚无。名为第五颠倒微细精想。				                
						</center></div><hr><center><div class='zw'><a name=62>三藏法数——【五心裁】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五心裁】
    [出成实论]    一疑佛疑佛者。谓众生心。作如是念。佛为大耶。富兰那等为大耶。由此疑念。不信佛是智人。恶口谗谤。裁断自心善根。故名心裁。(梵语富兰那。无翻。即空见外道。谓一切法无所有。如虚空不生灭也。)二疑法疑法者。谓众生心。作如是念。佛法为胜耶。韦陀等法为胜耶。由此疑念。不信正法。恶口谗谤。裁断自心善根。故名心裁。(梵语韦陀。华言智论。即外道邪智之论也。)三疑僧疑僧者。谓众生心。作如是念。佛之弟子为胜耶。富兰那弟子为胜耶。由此疑念。不信三宝。恶口谗谤。裁断自心善根。故名心裁。(三宝者。佛宝。法宝。僧宝也。)四疑戒疑戒者。谓众生心。作如是念。佛所说戒为胜耶。鸡狗等戒为胜耶。由此疑念。不信正戒。毁破律仪。恶口谗谤。裁断自心善根。故名心裁。(鸡狗戒者。即外道所持之戒。谓如遍独足而立。如狗啖粪秽。依此而行苦行。以为持戒也。)五疑教化疑教化者。谓众生心。作如是念。为佛所教化为正耶。富兰那等教化为正耶。由此疑念。不信正教。恶口谗谤。裁断自心善根。故名心裁。				                
						</center></div><hr><center><div class='zw'><a name=63>三藏法数——【五苦】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五苦】
    [出析玄记]    一生老病死苦谓众生初受生时。在母腹中窄隘不净。及出胎时。冷风触身。如被物刺。至于衰老。气力羸劣。动止不宁。复有疾痛寒热所恼。至于命终。四大分离。神识飘散。此等因缘。悉皆是苦。是为生老病死苦。(四大者。地大。水大。火大。风大也。)二受别离苦谓常所亲爱之人。乖违离散。不得共处。是为爱别离苦。三怨憎会苦谓常所憎恶之人。欲其远离而反共聚。是为怨憎会苦。四求不得苦谓于世间色声之境。及一切利养种种可爱乐者。心欲而不能得。是为求不得苦。五五阴盛苦五阴者。色受想行识也。阴即盖覆之义。谓能盖覆真性。不令显发也。盛即盛大之义。谓前诸苦。皆是五阴之所聚集。是为五阴盛苦。				                
						</center></div><hr><center><div class='zw'><a name=64>三藏法数——【五悭】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五悭】
    [出成实论]    一住处悭谓有众生。心作是念。于此之处。唯独我住。不容余人。是名住处悭。二家悭谓有众生。心作是念。独我出入此家。不容余人。设有余人。我当于中为胜。是名家悭。三施悭谓有众生。心作是念。我于此中。独得布施。勿与余人。设有余人。勿令过我。是名施悭。(过我者。谓所施过多于我也。)四称赞悭谓有众生。心作是念。独称赞我。勿赞余人。设赞余人。勿令胜我。是名称赞悭。五法悭谓有众生。心作是念。独我能知诸经深义。秘惜隐藏不为人说。是名法悭。				                
						</center></div><hr><center><div class='zw'><a name=65>三藏法数——【五盖】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五盖】
    [出法界次第]    盖即盖覆之义。谓诸众生由此贪等五惑。盖覆心识。而于正道不能明了。沉滞三界。不能出离也。(三界者。欲界。色界。无色界也。)一贪欲盖贪欲者。引取无厌曰贪。希须乐慕为欲。谓诸众生贪爱世间男女色声香味触法及财宝等物。无有厌足。以此贪欲。盖覆心识。禅定善法不能发生。沉滞三界。不得出离。故名盖也。二嗔恚盖嗔恚者。即忿怒之心也。谓诸众生或于违情境上。或追忆他人恼我及恼我亲而生忿怒。以此嗔恚。盖覆心识。禅定善法不能发生。沉滞三界。不得出离。故名盖也。三睡眠盖睡眠者。意识惛熟曰睡。五情闇冥眠。谓诸众生以此睡眠。盖覆心识。禅定善法不能发生。沉滞三界。无有出期。故名盖也。(五情者。即眼耳鼻舌身五根也。)四掉悔盖掉悔者。掉。动也。身无故游行为掉。掉已思惟。心中忧恼为悔。谓诸众生以此掉悔。盖覆心识。禅定善法不能发生。沉滞三界。无有出期。故名盖也。五疑盖疑者。犹豫不决之义。即痴惑也。谓诸众生无明暗钝。不别真伪。犹豫之心。常无决断。以此疑惑。盖覆心识。禅定善法不能发生。沉滞三界。无有出期。故名盖也。				                
						</center></div><hr><center><div class='zw'><a name=66>三藏法数——【又五欲】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【又五欲】
    [出华严经随疏演义钞]    一财欲财即世间一切赀财也。谓人以财物为养己之资。故至贪求恋着不舍。是为财欲。二色欲色即世间表黄赤白。及男女等色也。谓人以色悦情适意。故至贪求恋着。不能出离三界。是为色欲。(三界者。欲界。色界。无色界也。)三饮食欲饮食即世间肴饍众味也。谓人必假饮食资身活命。故至贪求乐着无厌。是为饮食欲。四名欲名即世间之声名也。谓人因声名能显亲荣己。故至贪求乐着而不知止。是为名欲。五睡眠欲睡眠。即情识昏昧而睡眠也。谓人之睡眠。亦有时节。若怠惰放纵。乐着无厌。是为睡眠欲。				                
						</center></div><hr><center><div class='zw'><a name=67>三藏法数——【五欲】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五欲】
    [出天台四教仪]    止观云。五尘非欲而其中有味。能起行人须欲之心。故言五欲。常能牵人入诸魔境故也。(五尘者。色尘。声尘。香尘。味尘。触尘也。)一色欲谓男女形貌端庄。及世间宝物玄黄朱紫种种妙色。能令众生乐着无厌。故名色欲。二声欲谓丝竹环佩之声。及男女歌咏等声。能令众生乐着无厌。故名声欲。三香欲谓男女身香。及世间一切诸香。能令众生乐着无厌。故名香欲。四味欲谓种种饮食肴饍等美味。能令众生乐着无厌。故名味欲。五触欲谓男女身分柔软细滑。寒时体温。热时体凉。及衣服等种种好触。能令众生乐着无厌。是名触欲。				                
						</center></div><hr><center><div class='zw'><a name=68>三藏法数——【五钝使】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五钝使】
    [出天台四教仪集注]    五钝者。钝即迟钝也。谓此五种妄惑。由推前身见等五种利使而生。对利说钝。故名钝使。一贪欲使贪即引取无厌也。谓诸众生贪着。世间色欲财宝。恣纵心情而无厌足。由此贪惑之所驱役。流转三界。故名为使。(三界者。欲界。色界。无色界也。)二嗔恚使嗔即忿怒。谓诸众生。于违情境上。起诸嗔恚。恼乱自他。由此嗔惑之所驱役。流转三界。故名为使。三无明使无明即迷惑不了。乃痴惑也。谓诸众生。以迷心缘境。于一切法不能明了。由此痴惑之所驱役。流转三界。故名为使。四慢使慢即自恃轻他也。谓诸众生。自恃种性富贵。有德有才。轻蔑于他。由此慢心之所驱役。流转三界。故名为使。五疑使犹豫不决也。谓诸众生。迷心乖理。不能通达法相。由此疑惑之所驱役。流转三界。故名为使。				                
						</center></div><hr><center><div class='zw'><a name=69>三藏法数——【五利使】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五利使】
    [出天台四教仪集注]    利即快利之义。谓此五种妄惑。动念即生。造次恒有也。使即驱役之义。谓诸众生。为此五种妄惑。驱役心神。流转三界。无有出期。故名使也。(三界者。欲界。色界。无色界也。)一身见使身见者。谓诸众生。于名色五阴十二入十八界中妄计为身也。由此身见。驱役心神。流转不息故。故名为使。(名色者。名即心也。色即色身也。五阴者。色阴。受阴。想阴。行阴识阴也。十二入者。眼入。耳入。鼻入。舌入。身入。意入。色入。声入。香入。味入。触入。法入也。十八界者。眼界。色界。眼识界。耳界。声界。耳识界。鼻界。香界。鼻识界。舌界。味界。舌识界。身界。触界。身识界。意界。法界。意识界也。)二边见使边见者。谓诸众生。于前之身见。或执为断。或执为常。各执一边也。由此边见。驱役心神。流转不息。故名为使。三邪见使邪见者。谓诸众生。邪心取理。拨无因果。断灭一切善根也。由此邪见驱役心神。流转不息。故名为使。(拨者。绝也。)四见取使见取者。谓诸众生。于非真胜法中。谬计涅槃。生心取着。于邪见中执为正见也。由此见取。驱役心神。流转不息。故名为使。(梵语涅槃。华言灭度。)五戒取使戒取者。谓诸外道。于非戒中谬以为戒。如鸡狗等邪戒。以为真戒。取以进行也。由此戒取。驱役心神。流转不息。故名为使。(鸡狗戒者。谓外道自计前世从鸡狗中来。今即学鶪一足独立。如狗啖粪秽也。)				                
						</center></div><hr><center><div class='zw'><a name=70>三藏法数——【五住地惑】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五住地惑】
    [出华严经随疏演义钞]    五住者。谓三界见惑为一住。三界思惑分为三住。根本无明为一住。共成五住也。由此五惑。能令众生住着生死。故名住地也。(三界者。欲界。色界。无色界也。根本无明者。能生见思二。故名根本也。)一一切见住地惑一切见者。即三界分别见惑也。谓诸众生。由意根对法尘分别。起诸邪见。住着三界。故名一切见住地惑。二欲爱住地惑欲爱者。即欲界思惑也。谓诸众生。由五根对五尘境起贪爱心。而于欲界住着生死。故名欲爱住地惑。(五根者。眼根。耳根。鼻根。舌根。身根也。五尘者。色尘。声尘。香尘。味尘。触尘也。)三色爱住地惑色爱者。即色界思惑也。谓诸众生不了此惑。住着色界禅定。不能出离。故名色爱住地惑。四有爱住地惑有爱者。即无色界思惑也。谓诸众生不了此惑。住于禅定。不能出离。故名爱爱住地惑。五无明住地惑无明者。即根本无明惑也。谓声闻缘觉。未了此惑。沉滞真空。即住方便土。大乘菩萨。方能除断。由余惑未尽。住实报土。故名无明住地惑。(方便土者。谓修方便道。断见思惑。即声闻缘觉所居之土也。实报土者。称实感报故也。谓菩萨断惑相有未尽者。居此土也。)				                
						</center></div><hr><center><div class='zw'><a name=71>三藏法数——【五下分结】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五下分结】
    [出天台四教仪集注]    下分结者。即欲界之结惑也。一贪结贪者。贪着无厌也。谓欲界众生。于顺情境上。起于贪心。无有厌足。由此贪惑系缚。三界无有出期。故名结也。(三界者。欲界。色界。无色界也。)二嗔结嗔者。忿怒之心也。谓欲界众生。于违情境上。起于嗔心而不自己。由此嗔惑系缚。三界无有出期。故名结也。三身见结身见者。谓欲界众生。于名色五阴十二入十分界妄计为身。由此见惑系缚。三界无有出期。故名结也。(名色者。名即心也。色即色身也。五阴者。色阴。受阴。想阴。行阴。识阴也。十二入者。眼入。耳入。鼻入。舌入。身入。意入。色入。声入。香入。味入。触入。法入也。十八界者。眼界。色界。眼识界。耳界。声界。耳识界。鼻界。香界。鼻识界。舌界。味界。舌识界。身界。触界。身识界。意界。法界。意识界也。)四戒取结戒取者。谓诸外道。于非戒中取以为戒。即邪戒也。由此邪执系缚。三界无有出期。故名结也。五疑结疑者。迷心乖理。狐疑不决也。谓欲界众生。由此疑惑。迷真逐妄。背觉合尘。由此疑惑击缚。三界无有出期。故名结也。				                
						</center></div><hr><center><div class='zw'><a name=72>三藏法数——【五上分结】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五上分结】
    [出天台四教仪集注]    上分结者。即色界无色界之结惑也。一色爱结色爱者。即色界思惑也。谓色界众生。虽无欲界粗染贪爱。而于上妙五欲。取着无压。由此爱惑系缚。不能出离。故名结也。(五欲者。色欲。声欲。香欲。味欲。触欲也。)二无色爱结无色爱者。即无色界思惑也。谓无色界众生。虽无色质。而于受想等法。未能舍离。取着四空禅定欲乐境界。由此爱惑系缚。不能出离。故名结也。(四空者。即无色界天中。空处。识处。无所有处。非想非非想处也。)三掉结掉者。动也。谓上二界众生。心念散动。退失禅定。由此掉心系缚。不能出离。故名结也。(上二界者。色界。无色界也。)四慢结慢者。自恃轻他也。谓上二界众生。爱染未断。慢心不息。由此慢心系缚。不能出离。故名结也。五无明结无明者。无所明了也。谓上二界众生。耽着禅定。而于真性无所明了。由此无明系缚。不能出离。故名结也。				                
						</center></div><hr><center><div class='zw'><a name=73>三藏法数——【五结】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五结】
    [出阿毗达磨集论]    结即系缚之义。谓众生因烦恼妄惑。造诸恶业而为众苦系缚。流转三界。不能出离。故云结也。(三界者。欲界。色界。无色界也。)一贪结谓众生贪着三界生死之法。广行不善。由此能招未来苦果。不得解脱。是名贪结。二恚结谓众生心有恼害。广行不善。由此能招未来苦果。不得解脱。是名恚结。三慢结自恃凌他曰慢。谓众生常起我慢邪慢等。广行不善。由此能招未来苦果。不得解脱。是名慢结。(我慢者。恃己之能。凌侮于他也。邪慢者。不礼塔庙。不敬三宝。不诵经典也。)四嫉结谓众生耽着利养。心无厌足若风他荣。即起吝心。广行不善。由此能招未来苦果。不得解脱。是名嫉结。五悭结谓众生耽着利养。而于资生等物。其心吝惜。不能惠施贫乏。广行不善。由此能招未来苦果。不得解脱。是名悭结。				                
						</center></div><hr><center><div class='zw'><a name=74>三藏法数——【五见】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五见】
    [出涅槃经]    一身见谓于五阴中。妄计有身。强立主宰。恒起我见。执我我所。是名身见。(五阴者。色阴。受阴。想阴。行阴。识阴也。执我我所者。计执一阴为我。余四阴为我所也。)二边见谓计我身。或断或常。执断非常。执常非断。但执一边。是名边见。三邪见谓邪心取理。颠倒妄见。不信因果。断诸善根。作阐提行。是名邪见。(阐提。梵语具云一阐提。华言信不具。外道名也。)四戒取见谓于非戒之中。谬以为戒。强执胜妙。希取进行。是名戒取见。五见取谓于非真妙法中。谬计涅槃。心生取着。妄计所得为胜。是名见取。(梵语涅槃。华言灭度。)				                
						</center></div><hr><center><div class='zw'><a name=75>三藏法数——【五篇配五刑】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五篇配五刑】
    [出翻译名义]    一波罗夷配死梵语波罗夷。华言极恶。此即根本极恶之戒也。谓修行之。若犯此戒。道果无分。死堕地狱。四分律云。譬如断人头。不可复生。若犯此法。不复成比丘。以由此罪极重。故以死配之。二僧残配流毗尼母云。僧残者。如人为他所斫。残有咽喉。故名为残。盖言人若犯此罪。僧作法除。庶几戒德可复。犹如斫残。咽喉未断。早救尚可。以由此罪。稍轻于前。故以流罪配之。三波逸提配徒梵语波逸提。华言堕。十诵律云。堕在烧煮覆障地狱。八热通为烧煮。八寒黑暗。通为覆障。以由此罪。轻于僧残。故以徒罪配之。(八热者。想狱。黑绳狱。堆压狱。叫唤狱。大叫唤狱。烧炙狱。无间狱也。八寒者。頞浮陀狱。泥赖浮陀狱。阿吒吒狱。阿波波狱。呕喉狱。郁波罗狱。波头摩狱。芬陀利狱也。)四提舍尼配杖梵语提舍尼。华言向彼悔。从对治境以立名。僧祇律云。此罪应发露也。盖言此罪。轻于前之三罪。乃容对众发露悔过。故以杖罪配之。五突吉罗配笞善见律中。梵语突吉罗。华言恶作。四分律本中。梵语式叉迦罗尼。华言应当学。谓余戒罪重易持。此戒难持易犯。常须念学。故不列罪名。但言应当学。此又轻于前。故以笞罪配之。				                
						</center></div><hr><center><div class='zw'><a name=76>三藏法数——【五逆】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五逆】
    [出华严孔目]    一杀父母谓父母养育。恩同天地。为子者。当竭力孝养奉事。以报其恩。部分行杀逆。若行此事。是为逆罪。即堕地狱。四分律云。若杀父母者。不许出家受具足戒也。(具足戒者。即二百五十戒也。)二破和合僧谓比丘集众行布萨时。和合作法。若后来者。当随顺寂默。或当出避。若以嗔恶之心。破其法事。令不和合。是为逆罪。律云。破和合僧者。不许出家受具足戒也。(梵语比丘。华言乞士。梵语布萨。华言净住。)三出佛身血谓佛是一切众生慈低级。能令众生悟明自心。出离苦趣。众生历劫供养。不能报其恩德万一。而遍出其身血。若行此事。是为逆罪。兴起行经云。提婆达多推山掷佛。山神接之。迸一小石。伤佛足指。即有血出。以此因缘。后堕地狱。(梵语提婆达多。华言天热。)四杀阿罗汉梵语阿罗汉。华言无学。谓无法可学。又名应供。应受人天供养故也。众生即当供养恭敬。以为种福之田。遍行杀逆。若行此事。是为逆罪。律云。杀阿罗汉者。不许出家受具足戒也。破羯磨僧梵语羯磨。华言作法办事。谓比丘受具足戒。或行忏悔法时。当依和尚阿阇黎行羯磨法。作法成就。方为得戒。若有人见者。当随顺寂默。或当出避。若以恶心破其作法。令不得戒。是为逆罪。律云。破羯磨者。不许出家受具足戒也。(和尚。梵语邬波遮迦。于阗国翻和尚。华言力生。梵语阿阇黎。华言轨范。)				                
						</center></div><hr><center><div class='zw'><a name=77>三藏法数——【犯戒五衰】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【犯戒五衰】
    [出释氏要览]    一求财不遂求财不遂者。谓犯戒之人。既违佛制。梵行全亏。所求赀财。皆不遂意也。二设得衰耗设得衰耗者。谓犯戒之人。既缺净行。纵使苦求。所得赀财。福薄难消。悉皆衰耗也。三众不爱敬众不爱敬者。谓犯戒之人。威仪既缺。细行全无。众所憎嫌而不爱敬也。四恶名流布谓犯戒之人。恶友常从。善人皆离。既无戒德。恶声目着。远近流布也。五死入地狱谓犯戒之人。既无戒行。万善俱亏。临命终时。堕无间狱也。				                
						</center></div><hr><center><div class='zw'><a name=78>三藏法数——【破戒五过】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【破戒五过】
    [出四分律]    一自害毁戒之人。身口意业悉皆不净。常受贫穷。福不归身。善神远离。是名自害。二为智所诃谓毁戒之人。诸善比丘皆悉诃责而常畏避。如恶死尸。是名为智所诃。(梵语比丘。华言乞士。)三恶名流布谓毁戒之人。三业不净。与不善人共住。善人亦不喜见。不善之名。闻于远近。是名恶名流布。(三业者。身业。口业。意业也。)四临终生悔谓毁戒之人。老死临期。恶境现前。追悔无及。是名临终生悔。五死堕恶道谓毁戒之人。既绝梵行。全无善因。福尽苦至。即随恶趣。是名死堕恶道。(梵行。即净行也。)				                
						</center></div><hr><center><div class='zw'><a name=79>三藏法数——【龙五不能隐形】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【龙五不能隐形】
    [出僧护经]    经云。佛与众僧在给孤独园。有海龙王变为人形。来求出家。诸比丘不知是龙。即度出家。时龙比丘摄心坐禅。龙性多睡。即便睡眠。不能隐形。身满房中。同住比丘后来入房。见龙大惊。唤众比丘。龙闻唤声。即便觉悟。还为比丘。跏趺坐神。大众云集。但见比丘。不见龙形。众大惊疑。即往白佛。佛言。此非人也。乃是龙王。遂唤龙比丘来。为其说法。令还龙宫。后不许比丘度龙出家。故佛说此五种因缘也。一生不能隐形生不能隐形者。谓龙初生之时。但是本形。不能化为异类之身也。二死不能隐形死不能隐形者。谓龙报终之时。必是本形。不能化为异类之身也。三淫不能隐形淫不能隐形者。谓龙交遘之时。必是本形。不能化为异类之身也。四嗔不能隐形嗔不能隐形者。谓龙嗔怒之时。必是本形。不能化为异类之身也。五睡不能隐形睡不能隐形者。谓龙睡眠之时。必是本形。不能化为异类之身也。				                
						</center></div><hr><center><div class='zw'><a name=80>三藏法数——【五无间狱】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五无间狱】
    [出地藏经]    五无间狱者。谓法界有情众生。随所造业。受此苦报。无间断也。一趣果无间趣即向也。谓诸有情。不问男子女人。老幻贵贱。及天龙神鬼。罪业所感。悉同受之。故名趣果无间。二受苦无间谓诸有情。于剑树刀山。镬汤罏炭。洋铜铁汁。备受诸苦。无有体歇。故名受苦无间。三时无间谓诸有情。堕此地狱。历劫受罪。无时间歇。故名时无间。四命无间谓诸有情。堕此地狱。从初入时。至百千万劫。一日一夜。万死万生。受苦无间。故名命无间。五形无间谓此地狱。纵广八万由旬。一切有情。于中受苦。一人亦满。多人亦满。故名形无间。(梵语由旬。华言限量。)				                
						</center></div><hr><center><div class='zw'><a name=81>三藏法数——【方色喻五道】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【方色喻五道】
    [出圆觉经略疏钞]    经云。譬如清净摩尼宝珠。映于五色。随方各现。以其体性莹净。绝无瑕类。以喻圆觉净性。在于五道随类各应。故以方色喻五道也。(梵语摩尼。华言如意。)一白色喻天谓天因纯善白业所感。乃得为天。故以西方白色而喻之也。二黄色喻人谓人由持五戒功德所感。乃得为人。以人不在四趣之苦。不在诸天之乐。处得其中。故取中方黄色以喻之也。(五戒者。不杀。不盗。不邪淫。不妄语。不饮酒也。四趣者。修罗趣。饿鬼趣。畜生趣。地狱趣也。)三黑色喻地狱谓地狱由上品十恶黑业所感。乃获斯报。故取北方黑色以喻之也。(十恶者。一杀生。二偷盗。三邪淫。四妄言。五绮语。六两舌。七恶口。八贪欲。九嗔恚。十邪见也。十恶分上中下三品者。谓欲作。正作。作已。此三时。心无悔者。名上品。作已能悔者。名中品。正作能悔者。名下品也。)四青色喻饿鬼谓饿特色由中品十恶之业所感。身常饥瘦。面多青色。故取东方青色以喻之也。五赤色喻畜生谓畜生由下品十恶之业所感。常为刀杖之所伤害。受报血涂。故取南方赤色以喻之也。				                
						</center></div><hr><center><div class='zw'><a name=82>三藏法数——【五道】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五道】
    [出正法念处经]    五道者。天人地狱饿鬼畜生也。若言六道。则加阿修罗。此不言者。以阿修罗一道。摄于天人畜生饿鬼诸趣之中故也。(梵语阿修罗。华言无端正。)一天道天者最高最上。极大极尊。受用出于自然。快乐莫非如意。由昔广修净行。故感此报。是名天道。二人道人者忍也。谓能安忍世间苦乐之境也。又仁也。如梵摩喻经云。清信善人。守仁不杀。知足不盗。贞洁不淫。执信之人。言不欺诳。忠孝之人。不嗜醉酒。盖天地所生。惟人为贵。由习善行。报感此身。是为人道。三地狱道地狱谓在地之下也。婆沙论云。赡部洲下。过五百踰缮那。乃有地狱。然此地狱。其量大小不同。其寿延促各异。皆由众生造极恶业。报尽命终。至此受苦也。(梵语赡部洲。即阎浮提。华言胜金洲。梵语踰缮那。又云由旬。华言限量。)四饿鬼道谓此鬼类。羸瘦丑恶。见者畏惧。穷年卒岁。不遇饮食。或居海底。或近山林。乐少苦多。寿长劫远。由昔悭贪所报。获此身也。五畜生道畜生亦名旁生。婆沙论云。畜谓畜养。谓其横生覆身而行。禀性愚痴。不能自立。为他畜养。故名畜生。又名旁生者。谓其形旁而行不正。遍在诸处。由昔恶业。报生此道也。				                
						</center></div><hr><center><div class='zw'><a name=83>三藏法数——【瞻病五德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【瞻病五德】
    [出四分律]    僧祇律云。有比丘久病。佛因见之。躬与阿难为其洗身及衣。又为说法。问云。汝曾看病否。答不曾。佛言。汝既不看。谁当看汝。佛乃制戒。自今以后。令诸弟子应看病比丘。若欲供养我。应供养病人。故说瞻病有五德也。(梵语阿难。华言庆喜。)一知病人可食不可食谓供给病人饮食所须。当看其可食者则与之。不可食者则不与也。二不恶贱病人大小便利唾吐谓若看病人。所有大小便利。唾吐臭秽。但尽心亲近。为其洗涤。无起恶贱之心也。三有慈愍心不为衣食谓或有病比丘死。佛令常亲病者受其衣物。时有略曾瞻病者。亦取衣物。佛言。不应如是。故看病人。但当以慈愍为心。不可为衣食也。四能经理汤药物等谓病人若喜服药及别所须。当如实语之。应服与服。不应服则不与也。五能为病人说法谓看病之人。当为说法。能令病者欢喜。亦令自己善法有所增益也。				                
						</center></div><hr><center><div class='zw'><a name=84>三藏法数——【孝顺五善根】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【孝顺五善根】
    [不孝反此]    一少病少病者。谓诸众生若能孝养敬顺父母。则感病苦不侵。身得安乐也。二端正端正者。谓诸众生若能孝养敬顺父母。则感颜貌端正。无诸陋劣也。三有大威势有大威势者。谓诸众生若能孝养敬顺父母。则感势力增胜。威德盛大也。四生上种族生上种族者。谓诸众生若能孝养敬顺父母。则感生于大姓种族。不生贫贱之家也。五多有资生多有资生者。谓诸众生若能孝养敬顺父母。则感财宝具足。资生丰盛。无诸乏少也。				                
						</center></div><hr><center><div class='zw'><a name=85>三藏法数——【慈有五利】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【慈有五利】
    [出檀持罗经]    慈即爱念一切众生之心也。一刀不伤谓由慈习愍诸物故。无害他念。即刀不能伤也。二毒不害谓由慈心起饶益念。奉行众善。利济群生。即一切恶毒不能害也。三火不烧谓由慈心。内无热恼。外得清凉。即火不能烧也。四水不没谓由慈心。内无贪爱。远离欲流。即水不能没也。五嗔恶见喜谓由慈心。常行利乐。普济众生。无冤亲想故。嗔恶之人。见则生喜也。				                
						</center></div><hr><center><div class='zw'><a name=86>三藏法数——【五种善根发相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种善根发相】
    [出修习止观坐禅法要]    一息道善根发相谓修禅之人。由先数息而修止观。故得身心调适。妄念皆止。因是自觉渐渐入定。泯然空寂。或经一日二日。乃至一月二月。不退不失。即于定中忽觉身心运动。而发痛痒冷暖等触。触相发时。身心安定。悦豫清净。不可为喻。是为息道善根发相。二不净观善根发相谓修禅之人。于其定中。身心虚寂。忽然见他男女身死。死已坏烂。白骨狼藉。其心悲喜。厌患所爱。是为不净观善根发相。三慈心善根发相谓修禅之人。于其定中。忽然发心。慈念众生。或缘亲人。或缘怨人。乃至五道众生得乐之相。即发深定。悦乐清净。不可为喻。是为慈心善根发相。(五道者。天道。人道。饿鬼道。畜生道。地狱道也。)四因缘观善根发相谓修禅之人。于其定中。忽然觉悟心生。推寻三世无明行等诸因缘中。不见人我之相。即离断常。破诸邪见。得定安隐。解慧开发。心生法喜。是为因缘观善根发相。(三世者。过去。现在。未来也。无明行者。即十二因缘中之二名也。断常者。即断常二见也。)五念佛善根发相谓修禅之人。于其定中。忽然忆念诸佛功德相好及神通变化无碍说法。悉皆不可思议。作是念时。敬爱心生。三昧开发。身心快乐。清净安隐。无诸恶相。是为念佛善根发相。				                
						</center></div><hr><center><div class='zw'><a name=87>三藏法数——【内五法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【内五法】
    [出难提释经]    经云。佛于俱舍犁国坐夏将竟。难提以久不见佛。特往瞻礼。佛告难提云。汝若见我。若不见我。常当行内五法。然此五法。亦名内五事。皆称内者。以此五法。皆从心发故也。一舍不信意谓佛弟子当于如来之法。常存正信之意。则无量法门。皆可从此而入。所谓信者。道之源。功德之母也。设有不信之意。悉当除去。是为舍不信意。二舍不净行谓佛弟子当受持如来戒法。常令三业清净。则一切烦恼不能染污。设有不净之行。悉当除去。是为舍不净行。(三业者。身业。口业。意业也。)三舍悭贪心谓佛弟子当以财法广施于人。盖财以资人之生。法以资人慧命。于此二者。时常乐行。则能饶益一切。设有悭贪之心。悉当除去。是为舍悭贪心四舍愚痴心谓佛弟子当以智慧之心。照了诸法。通达无碍。不为惑业之所覆蔽。设有愚痴之心。悉当除去。是为舍愚痴心。五莫乐不闻谓佛弟子常当亲近善友。于诸法要。广学多闻。究明其义。设若远离知识。则独学寡闻。无所开悟。而于诸行。不能进修。是为莫乐不闻。				                
						</center></div><hr><center><div class='zw'><a name=88>三藏法数——【礼拜五功德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【礼拜五功德】
    [出增一阿含经]    一端正谓因见佛相好。发欢喜心而生竭仰。以此因缘。来世即得相貌端正也。二好声谓因见如来相好已。三称佛号南无如来。以此因缘。来世得好音声也。(梵语南无。华言归命。)三多财饶宝谓于如来所而作大施。散华然灯而供养之。以此因缘。来世获大财宝也。四生长者家谓若见如来相好。心无染着。长跪叉手。至心礼佛。以此因缘。来世得生长者家也。五身坏命终生善处天上谓由恭敬礼拜如来所获功德。来世得生善处及于天上也。				                
						</center></div><hr><center><div class='zw'><a name=89>三藏法数——【五悔】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五悔】
    [出天台四教仪]    五种皆称悔者。以其皆能灭罪故也。忏悔。则灭峰口意所作之业。劝请。则灭波旬请佛入灭之罪。随喜。则灭嫉他修善之愆。回向。则灭求生三界之心。发愿。则灭修行退志之过也。(梵语波旬。华言恶。三界者。欲界。色界。无色界也。)一忏悔忏。梵语具云忏摩。华言悔过。华梵兼举。故称忏悔。忏名修来。悔名改往。谓修将来之善晨。改已往之恶因。是为忏悔。二劝请劝请有二。一者谓十方世界有佛将入涅槃者。劝请住世。利济众生。二者谓十方世界有佛初成正觉者。劝请转法轮。度诸众生。虽不面见诸佛。而虔心劝请。以达归敬之诚。是为劝请。(梵语涅槃。华言灭度。)三随喜谓随他修习善因。喜他得成善果。是为随喜。四回向谓三业所修一切诸善。乃至忏悔劝请随喜种种功德。回施法界一切众生。同证菩提。是为回向。(三业者。身业。口业。意业也。梵语菩提。华言道。)五发愿谓发誓愿要制其心。凡所修行。期证道果。若不要心。或恐退失。所谓若不发心。万事不成。是故诸佛菩萨。莫不发诸誓愿而成正觉。是为发愿。				                
						</center></div><hr><center><div class='zw'><a name=90>三藏法数——【忏悔五法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【忏悔五法】
    [出圆觉略疏钞]    忏。梵语具云忏摩。华言悔过。今云忏悔者。华梵兼称也。谓比丘有罪。须请大比丘为证。具此五法而行忏悔也。(梵语比丘。华言乞士。大比丘。即上座也。)一袒右肩谓行忏悔时。须着袈裟。当袒右肩。以便执侍作务使令也。二右膝着地谓行忏悔时。当右膝着地。以显翘勤恳切之诚也。三合掌谓行忏悔时。须合掌当胸。以表诚心之不乱也。四礼足谓行忏悔时。当顶礼大比丘足。以见卑下至敬之礼也。五说罪名谓行忏悔时。当说自身所犯罪名。或得僧残罪。或波逸提罪之类。对众发露。不得覆藏也。(僧残罪者。如人被斫。犹有咽喉。故名为残。若犯此罪。僧作法除故也。梵语波逸提。华言堕。谓死堕地狱也。)				                
						</center></div><hr><center><div class='zw'><a name=91>三藏法数——【五种忏悔】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种忏悔】
    [出小弥陀忏]    普贤观经云。若国王大臣欲忏悔者。当修行五事。即是名忏悔也。一不必礼拜应常忆念第一义空谓不必拘于礼诵之功。但当存心忆念正理。不谤三宝。不于修梵行人作恶留难。是即忏悔也。二孝养父母恭敬师长梵网经云。孝名为戒。亦名制止。既能孝养父母。恭敬学法受戒之师。则无悖逆之罪。是即忏悔也。三正法治国不邪枉人民谓以正顺之道治安邦国。亦常教化人民。敬信三宝。修持戒善。勿以邪法枉屈于人。是即忏悔也。四于六斋日勑诸境内令行不杀六斋日。即每月初八十四十五二十三二十九三十日。以此六日。四天王差遣使者巡察世间。若遇修善人民。注禄增寿。不善人民。即降灾殃。若能勑诸境内令行不杀。则合国常臻福善。永享安荣。是即忏悔也。(四天王者。东方持国天王。南方增长天王。西方广目天王。北方多闻天王。)五深信因果知佛不灭所作为因。感报为果。谓若信因果不虚。则无造恶之过。若知法身常住。则无断灭之见。是即忏悔也。				                
						</center></div><hr><center><div class='zw'><a name=92>三藏法数——【修净土五念门】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【修净土五念门】
    [出无量寿经论]    一礼拜门谓修净土之人。清净身业。面对阿弥陀如来。一心翘勤。恭敬礼拜。愿生彼国。是名礼拜门。(梵语阿弥陀。华言无量寿。)二赞叹门谓修净土之人。清净口业。称叹如来名号功德光明智相。如实修行。求生彼国。是名赞叹门。三作愿门谓修净土之人。清净意业。发大誓愿。如实修行奢摩他。求生彼国。是名作愿门。(梵语奢摩他。华言止。谓止息散乱之心也。)四观察门谓修净土之人。用观观察。则有三种。一观察彼佛国土功德庄严。二观察何弥陀佛功德庄严。三观察彼诸菩萨功德庄严。如实修行毗婆舍那。求生彼国。是名观察门。(梵语毗婆舍那。华言观。谓观破昏暗之心也。)五回向门谓修净土之人。观察一切世间苦恼众生。愿同生彼国土。所有自己功德善根。悉以回向一切众生。共证无上觉。是名回向门。				                
						</center></div><hr><center><div class='zw'><a name=93>三藏法数——【治五种染】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【治五种染】
    [出华严经疏]    一持戒治破戒染谓修菩萨行者。能持诸戒律以净身心。制伏过非。则离一切破戒之污染也。二入禅治贪欲染谓修菩萨行者。修习禅定。安心理境。寂静无为。则离一切贪欲之污染也。三神通治邪归依染妙用不测谓之神。自在无碍谓之通。若诸众生。归依师邪行者。菩萨能以神通摄化。令其舍邪归正。则无邪妄归依染也。四四无量治妄行功德染四无量即慈悲喜舍之心也。妄行谓所行非正也。功德谓所求邪福也。若诸众生淫祀求福。妄修功德者。菩萨能以此四心摄化。令其依于正法。修诸善业。则无妄行功德染也。五四无色定治妄修解脱染四无色定者。即无色界中空处定。识处定。无所有处定。非非想处定也。若诸外道以有漏心。妄修邪定。以求解脱者。菩萨能以此四无色定摄化。令其依于正法。修证解脱。则无妄修解脱之染也。				                
						</center></div><hr><center><div class='zw'><a name=94>三藏法数——【五心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五心】
    [出宗镜录]    一率尔心率尔犹卒然也。谓人一念之心。初对于境。卒然任运而起。未分别善恶。是名率尔心。二寻求心谓人一念之心。既对于境明了。即推寻求觅而生分别。是名寻求心。三决定心谓人一念之心。于所缘境法既能分别。则审知善恶决定不谬。是名决定心。四染净心谓人一念之心。于法既审知是善是恶。则染净自然而分。是名染净心。五等流心等谓平等。流即流类。谓人一念之心。于善恶法染净既分。则各随类相续。于善法则继净想。于恶法则继染想。念念相续。前后无异。是名等流心。				                
						</center></div><hr><center><div class='zw'><a name=95>三藏法数——【听法五种不作异意】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【听法五种不作异意】
    [出瑜伽师地论]    论云。谓诸菩萨。欲从善友听闻法时。于说法师有五种处。不应作异意。当以纯净心。属耳而听也。一于坏戒不作异意谓若听法时。须一心信受。不可起念此说法师破戒不住律仪。我今不应从彼听法。是名于坏戒不作异意。二于坏族不作异意谓若听法时。须一心信受。不可起念此说法师种姓微贱。我今不应从彼听法。是名于坏族不作异意。三于坏色不作异意谓若听法时。须一心信受。不可起念此说法师容貌丑陋。我今不应从彼听法。是名于坏色不作异意。四于坏文不作异意谓若听法时。须一心信受。不可起念此说法师言辞不文。我今不应从彼听法。是名于坏文不作异意。五于坏美不作异意谓若听法时。须一心信受。不可起念此说法师多怀忿恚。不以美言宣说诸法。我今不应从彼听法。是名于坏美不作异意。				                
						</center></div><hr><center><div class='zw'><a name=96>三藏法数——【菩萨听法五种想】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【菩萨听法五种想】
    [出瑜伽师地论]    一作宝想谓菩萨听法。当念正法尊贵。希有难得。是名作宝想。二作眼想谓菩萨听法。当念此法如眼。开我昏暗。令生智慧。是名作眼想。三作明想谓菩萨听法。当念正法。如日光明。一切等照。是名作明想。四作大果胜功德想谓菩萨听法。当念此法。令我能得涅槃及大菩提胜功德果。是名作大果胜功德想。(梵语涅槃。华言灭度。梵语菩提。华言道。)五作无罪大适悦想谓菩萨听法。当念于现法中虽未证得涅槃及大菩提。即当偏差法如宝修正行止观。离诸罪垢。得大悦乐。是名作无罪大适悦想。(止观者。止即止息散乱。观即观照昏暗也。)				                
						</center></div><hr><center><div class='zw'><a name=97>三藏法数——【说法五福德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【说法五福德】
    [出贤者五福德经]    一长寿谓前世说法时。上中下语。一一皆善。若好杀者。以闻法故。而能止杀。是故今世得长寿福德。(上中下语。即经之序分。正宗分。流通分也。)二多财谓前世说法时。上中下语。教人布施。若资窃者。闻法不盗。便能行施。是故今世得多财福德。三端正无比谓前世说法时。上中下语。随顺正法。令闻法者。和气安心颜色悦怿。自生光泽。是故今世得端正无比福德。四名誉远闻谓前世说法时。上中下语。以善及人。令闻法者。归敬三实。相从者众。是故今世得名誉远闻福德。(三宝者。佛宝。法宝。僧宝也。)五聪明大智谓前世说法时。上中下语。乐说无吝。令闻法者。妙慧开解。是故今世得聪明大智福德。				                
						</center></div><hr><center><div class='zw'><a name=98>三藏法数——【修忍五相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【修忍五相】
    [出菩萨善戒经]    忍即安忍。菩萨为化度一切众生。而诸众生虽以种种诸恶加我。悉无嗔恨。故有五种相也。一众生相菩萨若被他人打骂。即观宿世流转生死之时。一切众生。皆我父母师长。当生恭敬。由此观故。灭怨憎相。生亲友相。如是修法于慈忍。成就众生。是为众生相。二法相菩萨修慈忍时。谛观世间一切诸法。皆即法界真实之理。无取无舍。无嗔无喜。平等一相。由是观故。灭众生相。成就法相。是为法相。三无常相菩萨修慈忍时。思惟一切众生及诸万物。皆悉无常。谁是骂者。谁是受者。言语性空。刹那不住。由是观故。破于常相。成就忍心。是为无常相。(梵语刹那。华言一念。)四苦相菩萨修慈忍时。观察众生。皆有生死之苦。若遭其辱。不应嗔恚。当救彼苦。我若嗔恚。其苦转增。由能修忍。断诸苦恼。成无上道。是为苦相。五无我我所相我。主宰之义。即众生所执之假名也。我所。即五阴之身。菩萨以智慧观察。四大本空。五阴非有。则我及我所。俱不可得。是为无我我所相。(五阴者。色阴。受阴。想阴。行阴。识阴也。四大者。地大。水大。火大。风大也。)				                
						</center></div><hr><center><div class='zw'><a name=99>三藏法数——【忍辱五种功德力】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【忍辱五种功德力】
    [出法集经]    一能忍所打谓菩萨以得如响平等智力。虽被人捶打。而能忍受不加报也。(如响者。谓如空谷之答众响也。)二能忍所恼谓菩萨以得镜像平等智力。虽被人恼害。而能忍受不加报也。(镜像者。谓如明镜之现众像也。)三能忍所嗔谓菩萨以得如幻平等智力。虽被人嗔呵。而能忍受不加报也。(如幻者。谓如变幻而不实也。)四八法不动八法者。利衰毁举称讥苦乐也。谓菩萨以得清净平等智力。故世间八法皆不能动也。五烦恼不染谓菩萨以得世法清净平等智力。故一切烦恼皆不能染也。				                
						</center></div><hr><center><div class='zw'>回向:原世间一切众生破无明，入如来境</div></center></body></html> 