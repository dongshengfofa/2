<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,9' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}ul{list-style:none;width:100%;} ul li{width:25%;float:left;font-family:寰蒋闆呴粦;font-size:15px;} ul li a{text-decoration:none;display:block;}</style></head><body><hr><center><div>来源：佛学在线</div></center><br><ul><li><a href='#0'>三藏法数——【四种意识】</a></li><li><a href='#1'>三藏法数——【赖耶四分】</a></li><li><a href='#2'>三藏法数——【四无记】</a></li><li><a href='#3'>三藏法数——【四法施】</a></li><li><a href='#4'>三藏法数——【四德处】</a></li><li><a href='#5'>三藏法数——【起信四觉】</a></li><li><a href='#6'>三藏法数——【别教说听四句】</a></li><li><a href='#7'>三藏法数——【同教说听四句】</a></li><li><a href='#8'>三藏法数——【四种对治】</a></li><li><a href='#9'>三藏法数——【四种真实义】</a></li><li><a href='#10'>三藏法数——【四种授记】</a></li><li><a href='#11'>三藏法数——【四种教授】</a></li><li><a href='#12'>三藏法数——【华严四分】</a></li><li><a href='#13'>三藏法数——【四种涅槃】</a></li><li><a href='#14'>三藏法数——【涅槃四种大乐】</a></li><li><a href='#15'>三藏法数——【四摄利益】</a></li><li><a href='#16'>三藏法数——【四悉檀】</a></li><li><a href='#17'>三藏法数——【四种方便】</a></li><li><a href='#18'>三藏法数——【四如意足】</a></li><li><a href='#19'>三藏法数——【四正断】</a></li><li><a href='#20'>三藏法数——【四正勤】</a></li><li><a href='#21'>三藏法数——【四念处】</a></li><li><a href='#22'>三藏法数——【四世俗谛】</a></li><li><a href='#23'>三藏法数——【四胜义谛】</a></li><li><a href='#24'>三藏法数——【圆教无作四谛】</a></li><li><a href='#25'>三藏法数——【别教无量四谛】</a></li><li><a href='#26'>三藏法数——【通教无生四谛】</a></li><li><a href='#27'>三藏法数——【藏教生灭四谛】</a></li><li><a href='#28'>三藏法数——【四安乐行】</a></li><li><a href='#29'>三藏法数——【四安乐行】[出法华文句]</a></li><li><a href='#30'>三藏法数——【四镜】</a></li><li><a href='#31'>三藏法数——【智境四相】</a></li><li><a href='#32'>三藏法数——【四无碍智】</a></li><li><a href='#33'>三藏法数——【四智】</a></li><li><a href='#34'>三藏法数——【四种三昧】</a></li><li><a href='#35'>三藏法数——【四种璎珞庄严】</a></li><li><a href='#36'>三藏法数——【乘戒缓急四句】</a></li><li><a href='#37'>三藏法数——【四种秘密】</a></li><li><a href='#38'>三藏法数——【四陀罗尼】</a></li><li><a href='#39'>三藏法数——【四一】</a></li><li><a href='#40'>三藏法数——【论藏华梵四名】</a></li><li><a href='#41'>三藏法数——【讲经四益】</a></li><li><a href='#42'>三藏法数——【经含四义】</a></li><li><a href='#43'>三藏法数——【四藏】</a></li><li><a href='#44'>三藏法数——【四法界】</a></li><li><a href='#45'>三藏法数——【法四依】</a></li><li><a href='#46'>三藏法数——【四法】</a></li><li><a href='#47'>三藏法数——【四处立塔】</a></li><li><a href='#48'>三藏法数——【天上四塔】</a></li><li><a href='#49'>三藏法数——【四满成佛】</a></li><li><a href='#50'>三藏法数——【出家四愿】</a></li><li><a href='#51'>三藏法数——【四门游观】</a></li><li><a href='#52'>三藏法数——【四方行七步】</a></li><li><a href='#53'>三藏法数——【世医四法喻如来】</a></li><li><a href='#54'>三藏法数——【四等】</a></li><li><a href='#55'>三藏法数——【四无所畏】</a></li><li><a href='#56'>三藏法数——【佛四种希有】</a></li><li><a href='#57'>三藏法数——【身土四依】</a></li><li><a href='#58'>三藏法数——【佛四德】</a></li><li><a href='#59'>三藏法数——【化应身四句】</a></li><li><a href='#60'>三藏法数——【四身】</a></li><li><a href='#61'>三藏法数——【大三灾】</a></li><li><a href='#62'>三藏法数——【大三灾】</a></li><li><a href='#63'>三藏法数——【三衣名义】</a></li><li><a href='#64'>三藏法数——【三长物】</a></li><li><a href='#65'>三藏法数——【三不净肉】</a></li><li><a href='#66'>三藏法数——【三净肉】</a></li><li><a href='#67'>三藏法数——【食三匙】</a></li><li><a href='#68'>三藏法数——【食三德】</a></li><li><a href='#69'>三藏法数——【三种光明】</a></li><li><a href='#70'>三藏法数——【三辈事佛】</a></li><li><a href='#71'>三藏法数——【妙行三因缘】</a></li><li><a href='#72'>三藏法数——【三无差别】</a></li><li><a href='#73'>三藏法数——【三分别】</a></li><li><a href='#74'>三藏法数——【三生】</a></li><li><a href='#75'>三藏法数——【三聚】</a></li><li><a href='#76'>三藏法数——【三种色】[出阿毗昙论]</a></li><li><a href='#77'>三藏法数——【三种色】[出五蕴论]</a></li><li><a href='#78'>三藏法数——【三种相】</a></li><li><a href='#79'>三藏法数——【三种相】[出大智度论]</a></li><li><a href='#80'>三藏法数——【由旬三量】</a></li><li><a href='#81'>三藏法数——【三量】</a></li><li><a href='#82'>三藏法数——【三类境】</a></li><li><a href='#83'>三藏法数——【三境】</a></li><li><a href='#84'>三藏法数——【三种有】</a></li><li><a href='#85'>三藏法数——【三有】</a></li><li><a href='#86'>三藏法数——【三际时】</a></li><li><a href='#87'>三藏法数——【三时】</a></li><li><a href='#88'>三藏法数——【三阿僧祇劫】</a></li><li><a href='#89'>三藏法数——【三相续】</a></li><li><a href='#90'>三藏法数——【三才配三世间】</a></li><li><a href='#91'>三藏法数——【器世间说法有三义】</a></li><li><a href='#92'>三藏法数——【三种世间】</a></li><li><a href='#93'>三藏法数——【三种世间】[出大智度论]</a></li><li><a href='#94'>三藏法数——【三世业】</a></li><li><a href='#95'>三藏法数——【三世】</a></li><li><a href='#96'>三藏法数——【三千世界】</a></li><li><a href='#97'>三藏法数——【三苦对三界】</a></li><li><a href='#98'>三藏法数——【汤泉三缘】</a></li><li><a href='#99'>三藏法数——【三道】</a></li></ul><br><br><br><br><hr><br><center><div class='zw'><a name=0>三藏法数——【四种意识】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种意识】
    [出宗镜录]    四种意识。不出三境。一性境。二带质境。三独影境。性境者。谓意识与眼耳鼻舌身五识同缘五尘。初心取境。未有分别。是名性境。意识于五尘境上。分别方圆长短好恶。以有尘相可分别故。是名带质境。意识不与五识同缘。而独缘法尘。谓缘过去未来变现之相。或缘空华水月等相。以无境可对。是名独影境也。(五尘者。色尘。声尘。香尘。味尘。触尘也。)一定中独头意识谓意识独缘定境。不与五识同缘。而无一切尘境作对。是名定中独头意识。二散位独头意识谓意识不缘五尘之境。但散乱遍计诸法。或缘空华水月等诸色相。或缘过去现在未来一切诸法。此非定中。又非梦境。是名散位独头意识。三梦中独头意识谓不对诸尘。而于梦中见种种境界。此亦心王性境变现而有诸相。是名梦中独头意识。四明了意识谓意识依五根与五识同缘五尘。明了取境。好恶长短。悉皆现前。是名明了意识。				                
						</center></div><hr><center><div class='zw'><a name=1>三藏法数——【赖耶四分】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【赖耶四分】
    [出翻译名义]    梵语阿赖耶。华言藏识。谓第八识能含藏一切善恶种子。而有此四分之义焉。一相分相即形相。有三种。一境相名相。谓此识能与根心而为境界故。二相状名相。谓世间有为之法。皆有相状。惟是此识之所变现故。三义相名相。即能诠教下所诠义理之相。亦是此识之所变现故。此之三相。通名相分。(根心者。谓眼识。耳识。鼻识。舌识。身识。意识也。)二见分见即照了之义。有五种。一证见名见。即根本智见分是也。二照烛名见。此通根心。俱有照烛义故。三能缘名见。即通内三分。俱能缘故。四念解名见。以念解所诠义理故。五推度名见。即比量心推度一切境故。此五种见。通名见分。(根本智者。即第八识也。内三分者。即见分。自证分。证自证分也。)三自证分自证者。自证所具之法也。谓此识能持见分相分。以能亲证自见分。故缘于相分不谬。是名自分。四证自证分证即能证之体。自证即所具之法。谓能持前自证分见分相分。即是此识之本体。以能亲证自证分。故缘见分不谬。是名证自证分。				                
						</center></div><hr><center><div class='zw'><a name=2>三藏法数——【四无记】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四无记】
    [出宗镜录]    谓不能记别当来之果。又于善恶法中无所记别。故名无记。一能变无记谓第八识心王。是无记性。与心所五法相俱。则能变现色等一切境界而无所分别。故名能变无记。(五法者。一作意。二触。三受。四想。五思。是名遍行五法。即第八识心所法也。)二所变无记谓根身种子器世间三类之境。皆由本识之所变现。以此三境。无分别性。故名所变无记。三分位无记谓于不相应行中。假无记法立诸分位。由此诸法。不属善恶。不与心相应。不与色相应。无所记别。故名分位无记。四胜义无记谓虚空无为。非择灭无为。有胜义故。而无所作为。故名胜义无记。(虚空无为者。谓真空之理。不为惑染之所障碍也。非择灭无为者。声闻之人。证果之后。诸惑不复续起。自然契悟真空之理。不假拣择也。)				                
						</center></div><hr><center><div class='zw'><a name=3>三藏法数——【四法施】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四法施】
    [出宝积经]    法施者。谓如来以此四法施诸众生。令依此法修证。不起邪见也。一一切万物皆归无常谓众生愚惑。不知世间有情无情等物。悉皆有生有灭。有成有坏。毕竟无常。而反计有常。如来说法。为断此计。故曰一切万物皆归无常。二一切所有悉为苦毒谓众生愚惑。不知五阴等法是众苦之本。计想有乐。如来说法。为断此计。故曰一切所有悉为苦毒。(五阴者。色阴。受阴。想阴。行阴。识阴也。)三一切诸法皆无有我谓众生愚惑。不了一切法空。计著有我。如来说法。为断此计。故曰一切诸法皆无有我。四一切有形悉至于空谓众生愚惑。不知一切有形相者终归于空。反计为有。如来说法。为断此计。故曰一切有形悉至于空。				                
						</center></div><hr><center><div class='zw'><a name=4>三藏法数——【四德处】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四德处】
    [出成实论]    论云。若近善人。则闻正法。闻正法已。则具四德处。一慧德处谓由闻正法。生大智慧。故名慧德处。二实德处谓以是智慧。见真谛空。故名实德处。三舍德处。四寂灭德处谓烦恼尽故。心得寂灭。故名寂灭德处。				                
						</center></div><hr><center><div class='zw'><a name=5>三藏法数——【起信四觉】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【起信四觉】
    [出起信论]    一本觉谓一切众生自性清净心源离于妄念。即寂而照。等虚空界。无所不遍。法界一相。即是如来平等法身。故名本觉。二相似觉谓圆教十信位中。由始觉之功。见思粗惑。即已断竟。尚余无明细惑未破。所觉之理。非真本觉。唯得名为相似。故名相似觉。(十信者。信心。念心。精进心。慧心。定心。不退心。护法心。回向心。戒心。愿心也。)三随分觉谓圆教十住十行十回向十地等觉位中。分破无明之惑。故旬分分。是真本觉。故名随分觉。(十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无缚解脱回向。法界无量回向也。十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。)四究竟觉谓圆教极果妙觉位中。无明之惑既尽。本觉之体全彰。得心见性。心即常住。是名究竟觉。				                
						</center></div><hr><center><div class='zw'><a name=6>三藏法数——【别教说听四句】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【别教说听四句】
    [出华严经疏]    别教者。圆融具德。异前诸教。一唯说无听谓众生全在诸佛心中故。则果门摄法无遗。故所说教。唯佛所现。是名惟说无听。二惟听无说谓佛全在众生心中故。则因门摄法无遗。故所说教。即众生心中自现。是名唯听无说。三说听双存谓生佛互在。则因果交彻故。众生心中之佛。为佛心中之众生。说法佛心中之众生听。众生心中之佛说法。是名说听双存。四说听双寂谓众生全在佛。则同佛非生。佛全在众生。则同生非佛。两相形夺。二位齐融。则佛心中之众生无听。众生心中之佛说。是名说听双寂。				                
						</center></div><hr><center><div class='zw'><a name=7>三藏法数——【同教说听四句】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【同教说听四句】
    [出华严经疏]    同教者。谓会三归一乘也。(三乘者。声闻乘。缘觉乘。菩萨乘也。)一唯说无听谓佛真心外。无别众生。以众生真心即佛真心故。故所说教。唯佛所现。是名唯说无听。二唯听无说谓众生心外。更无别佛。以佛真心即众生真心故。故所说教。即众生自现。是名惟听无说。三说听双全谓佛真心现时。不碍众生真心现故。是名说听双全。四说听双寂谓佛即众生。故非佛。众生即佛。故非众生。互夺双亡。则说听双寂。故净名经云。其说法者。无说无示。其听法者。无闻无得。是也。				                
						</center></div><hr><center><div class='zw'><a name=8>三藏法数——【四种对治】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种对治】
    [亦名四道出阿毗达磨俱舍论]    对即敌对。治即攻治。譬如人有此病。即用此药治之。故名对治。一厌患对治谓众生见欲界生死之苦。烦恼惑业之集。深生厌恶。起大加行。修于圣道。对治苦集。故名厌患对治。二断对治谓众生知一切烦恼惑业。能招生死之苦。于是修无间道。断除惑业。故名断对治。(无间道者。观道相续。无有间断也。)三持对治谓从无间道后。起解脱道。则能摄持所断烦恼。不令更起。故名持对治。(解脱道者。不系名解。自在名脱。谓解脱一切惑业之缚也。)四远分对治谓从解脱道后。起胜进道。能令所断之惑。永永远离。故名远分对治。(胜进道者。犹增进之意也。)				                
						</center></div><hr><center><div class='zw'><a name=9>三藏法数——【四种真实义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种真实义】
    [出菩萨善戒经]    一世流布真实义谓世间之法。悉同其名。众生见地。即言是地。见火。即言见火。终不言是水是风。至于见若。终不言乐。见乐。终不言苦。虽假名立相。而称认皆同。是为世流布真实义。二方便流布真实义谓世间有智之人。先以心意筹量。随宜方便。造作经书论议。开导于人。是为方便流布真实。三净烦恼障真实义谓声闻缘觉。以无漏道。破诸烦恼结业。得无碍智。是为净恼障真实义。四净智慧障真实义谓佛菩萨于声闻缘觉。所得无碍之智。以能障中道之理不能显发。故名智慧障。今佛菩萨断此之障。则中道之理自然显现。是为净智慧障真实义。				                
						</center></div><hr><center><div class='zw'><a name=10>三藏法数——【四种授记】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种授记】
    [出菩提资粮论]    圣言说与曰授。果与心期曰记。一未发菩提心授记谓诸佛世尊。观诸众生根机利钝。其有具增上信者。佛则令其发菩提心。而为授记当得作佛。是名未发菩提心授记。(梵语菩提。华言道。增上犹增胜也。)二共发菩提心授记谓诸菩萨。善根成熟。得增上行。但欲度脱一切众生。同诸众生共发菩提心。誓愿同成正觉。蒙佛授记。是名共发菩提心记。三隐覆授记谓此人修行精进。固当授记。恐其自闻授记。则志满足。不复更发精进之心。如不授记复恐众人生疑。而谓此人修行精进。不蒙授记。故佛以威神之力。密为授记当得作佛。使他人闻。不使其自闻。是为隐覆授记。四现前授记谓诸菩萨。成熟出世善根。得不动地。即时蒙佛授记。是为现前授记。				                
						</center></div><hr><center><div class='zw'><a name=11>三藏法数——【四种教授】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种教授】
    [出瑜伽师地论]    一无倒教授谓不颠倒宣说法义。令其受持读诵修学。是名无倒教授。二渐次教授谓称其根机。宣说法义。先教习小。后令入大。是名渐次教授。三教教授谓或从如来。或从佛弟子所闻正教。即如其教。不增不减。教授他人。是名教教授。四证教授谓自己所证之法。为欲令他得证。方便教授。是名证教授。				                
						</center></div><hr><center><div class='zw'><a name=12>三藏法数——【华严四分】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【华严四分】
    [出法宝标目]    一信分谓第一会菩提声中说世主妙严品至毗卢遮那品。名举果劝乐生信分。盖举扬如来依正二报难思之果。劝励当机。闻而乐欲。生其净信。故名信分。(梵语菩提。华言道。梵语毗卢遮那。华言遍一切处。依正二报者。身为正报。国土是依报也。)二解分谓第二会普光明殿说十信法。第三会忉利天宫说十住法。第四会夜摩天宫说十行法。第五会兜率陀天宫说十回法。第六会他化自在天宫说十地法。第七重普光明殿说十定等法。名修因契果生解分。盖进修六位之圆因。契证十身之妙果。令生胜解。故名解分。(十信者。信心。念心。精进心。慧心。定心。不退心。护法心。回向心。戒心。愿心也。十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。十行者。观喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。十回向者救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无缚解脱回向。法界无量回向也。十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。十定者。普光大三昧。妙光大三昧。次第遍往诸佛国土大三昧。清净深入行大三昧。知过去庄严藏大三昧。智光明藏大三昧。了知一切世界佛庄严大三昧。众生差别身大三昧。法界自在大三昧。无碍轮大三昧也。六位者。十住。十行。十回向。十地。等觉。妙觉也。十身者。菩提身。愿身。化身。力持身。相好庄严身。威势身。意生身。福德身。法身。智身也。)三行分谓第八会普光明殿普贤说离世间一品。具二千行法。名托法进修成行分。盖于差别因果之法。既生解已。今乃寄托前法。摄解成行。随举一行。六位顿修。故名行分。(二千行法者。即普慧菩萨二百问。普贤菩萨二千答是也。)四证分谓第九会逝多林说入法界品。名依人证入成德分。尽由前大行既具。随事显理。而善财童子历事善知识。随所见闻。无不证入。故名证分。(梵语逝多。华言胜林。)				                
						</center></div><hr><center><div class='zw'><a name=13>三藏法数——【四种涅槃】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种涅槃】
    [出成唯识论]    一本来自性清净涅槃谓真如理。随缘变造一切诸法。虽有烦恼垢染。而本性清净。具足无量微妙功德。无生无灭。湛若虚空。一切众生平等共有。与一切法不一不异。离一切相无有分别。故名本来自性清净涅槃。(梵语涅槃。华言灭度。)二有余依涅槃谓烦恼之障虽灭。尚余欲界五阴之身而为所依。故名有余依涅槃。(五阴者。色阴。受阴。想阴。行阴。识阴也。)三无余依涅槃谓烦恼既尽。所余五阴之身亦灭。故名无余依涅槃。四无住处涅槃谓不住生死。不住涅槃。穷未来际。利乐有情。故名无住处槃。				                
						</center></div><hr><center><div class='zw'><a name=14>三藏法数——【涅槃四种大乐】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【涅槃四种大乐】
    [出大涅槃经]    一无苦乐无苦乐者。谓无世间之苦乐也。世间之乐。即是苦因。故经云。不断乐者。则名为苦。以断乐故。则无有苦。无苦无乐。乃名大乐。此即涅槃之大乐也。(梵语涅槃。华言灭度。)二大寂静乐谓涅槃之性。是大寂静。以其远离一切愦闹法故。以大寂静名为大乐。此即涅槃之大乐也。三大知乐谓诸佛如来有大智慧。于一切法悉知悉见。名为大乐。此即涅槃之大乐也。四不坏乐谓如来之身。非烦恼无常之身。犹如金刚。不能毁坏。身不坏故。名为大乐。此即涅槃之大乐也。				                
						</center></div><hr><center><div class='zw'><a name=15>三藏法数——【四摄利益】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四摄利益】
    [出大集经]    一佛摄利益谓佛摄持众生。令其常得亲近诸佛。诸魔不得其便。故名佛摄利益。二天摄利益谓诸天摄持众生。于说法之处。常乐听受。不为他缘所害。故名天摄利益。三福摄利益谓福德庄严于身。有诸相好。庄严于口。凡所演说。众生乐闻。庄严种姓。令生尊贵。故名福摄利益。四智摄利益谓以智慧知众生根性。随宜说法。知众生病苦。随病施药。得大神通。游诸佛土。了了通达法界之理。是名智摄利益。				                
						</center></div><hr><center><div class='zw'><a name=16>三藏法数——【四悉檀】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四悉檀】
    [出法华文句]    悉。遍也。檀。梵语。具云檀那。华言施。华梵兼称。故名悉檀。佛以此四说法。遍施一切众生。故名四悉檀也。一世界悉檀世即隔别之义。界即界分也。盖由众生根器浅薄。故佛随其所欲乐闻。为之次第分别而说。令生观喜。是名世界悉檀。二为人悉檀谓佛欲说法。必先观众生机器之大小。宿种之浅深。然后称机宜而为说之。令生正信。增长善根。故名为人悉檀。三对治悉檀谓如众生贪欲多者。教观不净。嗔恚多者。教修慈心。愚痴多者。教观因缘。为对此等诸病。说此法药。遍施众生。故名对治悉檀。四第一义悉檀第一义。即理也。谓佛知众生善根已熟。即为说法。令其得悟圣道。是名第一义悉檀。				                
						</center></div><hr><center><div class='zw'><a name=17>三藏法数——【四种方便】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种方便】
    [出起信论]    论问云。既说法界一相。佛体无二。何故不唯念真如。复假求学诸善之行。答曰。譬如大摩尼宝。全性明净。而有矿(古孔切。)秽之垢。若不以方便磨治。终不得净。故说四种方便。(梵语摩尼。华言如意。)一行根本方便谓观一切法。自性无生。离于妄见。不住生死。及观一切法。因缘和合。业果不失。起大悲心。摄化众生。不住涅槃。以此为行。则能出生一切善法。故名行根本方便。(因缘者。眼耳鼻舌身意六根为因。色声香味触法六尘为缘。缘即助。谓助于六根能生六识也。梵语涅槃。华言灭度。)二能止方便止即遮止。谓惭愧过。能止一切恶法不令增长。故名能止方便。三发起善根方便谓勤供养。礼敬三宝。赞叹随喜。劝请诸佛。以爱敬三宝淳厚心故。信得增长。乃能志求无上之道。又因三宝护持力故。能令业障消除。善根增长。故名发起善根方便。(三宝者。佛宝。法宝。僧宝也。)四大愿平等方便谓发广大誓愿。尽未来际。化度一切众生。皆令究竟入于涅槃。故名大愿平等方便。				                
						</center></div><hr><center><div class='zw'><a name=18>三藏法数——【四如意足】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四如意足】
    [出法界次第]    一欲如意足欲者希向慕乐。庄严彼法。故名为欲。谓凡所修习一切诸法。若无乐欲之心。事必不遂。若能乐欲。所愿皆得。是为欲如意足。(庄严彼法者。谓修希即心令四念处身受心法之观成就也。)二念如意足念者。专注彼境。一心正住。故名念。谓若非一心。观法断绝。若能一心。所愿皆得。是为念如意足。三精进如意足精进者。无杂曰精。无间曰进。谓惟专观理。使无间杂。故曰精时。凡所修习一切诸法。苦无精进。事心不成。若能精进。所愿皆得。是为精进如意足。四思惟如意足思惟者。思惟彼理。心不驰散也。谓凡所修习。若能思惟。所愿皆得。是为思惟如意足。				                
						</center></div><hr><center><div class='zw'><a name=19>三藏法数——【四正断】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四正断】
    [出杂阿含经]    一断断谓所起恶不善法。断已复生。更须精进摄受。令不生起。断而又断。是名断断。二律仪断谓坚持戒律。慎守威仪。断一切恶。是名律仪断。三随护断谓于无漏真实三昧相中。随顺守护。不令退没。是名随护断。(无漏者。不漏落生死也。梵语三昧。华言正定。)四修断谓已起善法。增益修习。令其生长。诸不善法自然断除。是名修断。				                
						</center></div><hr><center><div class='zw'><a name=20>三藏法数——【四正勤】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四正勤】
    [亦名四断出法界次第]    正则不邪。勤则不怠。毗婆沙论云。断已生恶法。犹如除毒陀。断未生恶法。如预防流水。增长已生善。如溉(居代切。灌也。)甘果栽。(栽。苗也。)未生善令生。如钻(祖官切。穿也。)木出火。故名四正勤。(梵语毗婆沙。华言广解。)一已生恶令永断谓五盖等烦恼覆心。离五种善根故。一心勤精进。方便断除。不令更生也。(五盖者。贪欲盖。嗔恚盖。睡眠盖。悔盖。疑盖也。五善根者。信根。精进根。念根。定根。慧根也。)二未生恶令不生谓五盖等烦恼恶法。今虽未生。后若生时。能遮五种善根故。一心勤精进。方便遮止。不令生也。三已生善令增长谓五种善根已生。为令增长故。一心勤精进。方便修习。令不退失也。四未生善令得生谓五种善根虽未生。为令生故。一心勤精进。方便修习。令得生也。				                
						</center></div><hr><center><div class='zw'><a name=21>三藏法数——【四念处】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四念处】
    [出法界次第]    念即能观之观。处即所观之境也。谓诸众生于色受想行识五阴。起四颠倒。于色多起净倒。于受多起乐倒。于想行多起我倒。于心多起常倒。为令众生修此四观以除四倒。故名四念处也。一观身不净身有内外。已身名内身。他人之身名外身。此内外身。皆揽父母遗体而成。从头至足。一一观之。纯是秽物。众生颠倒。执之为净而生贪着。故令观身不净也。二观受是苦领纳名受。有内受外受。意根受名内受。五根受名外受。一一根有顺受违受。不违不顺受。于顺情之境则生乐受。于违情之境则生苦受。于不违不顺之境。则生不苦不乐受。乐受是坏苦。苦受是苦苦。不苦不乐受是行苦。众生。能苦为乐。故令观受是苦也。(五根者。眼根。耳根。鼻根。舌根。身根也。乐受是坏苦者。乐坏则苦生。即乐极悲生也。苦苦者。于苦身上更加苦受。故名苦苦。行苦者。虽是不苦不乐。念念心有生灭。是故名行苦也。)三观心无常心即第六识也。谓此识心。体性流动。若粗若细。若内若外。念念生灭。皆悉无常。众生颠倒。计以为常。故令观心无常也。四观法无我法有善法恶法。人皆约法计我。谓我能行善行恶也。善恶法中。本无有我。若善法是我。恶法应无我。若恶法是我。善法应无我。众生颠倒。妄计有我。故令观法无我也。				                
						</center></div><hr><center><div class='zw'><a name=22>三藏法数——【四世俗谛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四世俗谛】
    [出瑜伽师地论]    一世间世俗俗即习俗。谓世间众生。安立舍宅及治生等种种之事。皆悉虚假不实也。二道理世俗谓五蕴等法。皆是假名安立。若依道理。一一推穷。皆无自体也。(五蕴者。色蕴。受蕴。想蕴。行蕴。识蕴也。)三证得世俗谓观世俗假立之法皆空。证得预流等果也。(预流者。预入圣道之流。即初果也。)四胜义世俗谓于世俗假立之法。了达胜妙之义也。				                
						</center></div><hr><center><div class='zw'><a name=23>三藏法数——【四胜义谛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四胜义谛】
    [出成唯识论]    一世间胜义谓于世间五蕴虚妄之法而说真如胜妙之义也。(五蕴者。色蕴。受蕴。想蕴。行蕴。识蕴也。)二道理胜义谓声闻观苦集灭道四谛之理。即是胜妙之义也。三证得胜义谓声闻证得二空真如之理。即是胜妙之义也。(二空者。人空法空也。)四胜义胜义谓一真法界之理。唯有诸佛尽知尽证。乃胜义中之最胜义也。				                
						</center></div><hr><center><div class='zw'><a name=24>三藏法数——【圆教无作四谛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【圆教无作四谛】
    [出天台四教仪集注]    圆教者。谓事理无碍。法法融摄也。无作四谛者。大乘菩萨。圆观法。事事即理。无有造作。故云阴入皆如。无苦可舍。尘劳本清净。无集可除。边邪皆中正。无道可修。生死即涅槃。无灭可证。是名圆教无作四谛。(阴入皆如者。阴即色受想行识五阴也。入即六根六尘互相涉入。通为十二入也。此阴入之法。皆言如者。如即理也。边邪皆中正者。谓空有二边邪倒之见。皆即中正也。)一苦谛谓此教菩萨。谛审五阴十二入之法。皆即真如。实无苦相可舍。故名苦谛。二集谛谓此教菩萨。谛审一切烦恼尘劳。性本清净。实无招集生死之相。故名集谛。三道谛谓此教菩萨。谛审一切诸法。皆即中道。离边邪见。实无烦恼之惑可断。亦无菩提之道可修。故名道谛。四灭谛谓此教菩萨。谛审生死涅槃。体元不二。实无生死逼迫之苦可断。亦无涅槃之寂灭可乐可证。故名严灭谛。				                
						</center></div><hr><center><div class='zw'><a name=25>三藏法数——【别教无量四谛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【别教无量四谛】
    [出天台四教仪集注]    别教者。别前藏通。别后圆教也。无量四谛者。谓此教独菩萨法。菩萨所化众生既无量。其所用法门亦无有量。故云苦有无量相。十法界果报不同故。集有无量相。五住烦恼不同故。道有无量相。恒沙法门不同故。灭有无量相。诸波罗蜜不同故。是名别教无量四谛。(别前藏通者。此教纯是菩萨所修之法。不同藏通二教是三乘共修也。别后圆教者。此教所明法门行相。隔历次第。不同圆教一切圆融也。十法界者。佛界。菩萨界。缘觉界。声闻界。天界。人界。阿修罗界。饿鬼界。畜生界。地狱界也。五住烦恼者。一切见住地惑。欲爱住地惑。色爱住地惑。有爱住地惑。无明住地惑也。梵语波罗蜜。华言到彼岸。生死为此岸。涅槃为彼岸也。)一苦谛谓此教菩萨。谛审十界众生生死诸苦。一一不虚。故名苦谛。(十界众生。佛亦在列者。大论云。大论云。众生无上者。即佛是也。)二集谛谓此教菩萨。谛审十界众生惑业。实能招集生死之苦。故名集谛。三道谛谓此教菩萨。谛审无量道法。实能自利利他。故名道谛。四灭谛谓此教菩萨。谛审六度之行。实能证于涅槃寂灭之理。故名灭谛。(六度者。一布施。二持戒。三忍辱。四精进。五禅定。六智慧也。)				                
						</center></div><hr><center><div class='zw'><a name=26>三藏法数——【通教无生四谛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【通教无生四谛】
    [出天台四教仪集注]    通教者。谓通前藏教。通后别圆也。无生四谛者。谓此教三乘之人根利。用体空观。体达五阴诸法。当体即空。如幻如化。故云苦无逼迫相。集无和合相。灭无生相。道不二相也。是名通教无生四谛。(通前藏教者。谓此教钝根菩萨。但证真空之理。与前藏教是同也。通后别圆者。谓此教利根菩萨。即于真空之理能知不空。证入中道之理。与后别圆二教是同也。三乘者。声闻乘。缘觉乘。菩萨乘也。五阴者。色阴。受阴。想阴。行阴。识阴也。)一苦谛谓此教三乘。用观巧故。审实五阴生死等苦。当体即空。而无逼迫之相。故名苦谛。二集谛谓此教三乘。用观巧故。审实惑业之因。当体即空。了无惑业和合之相。故名集谛。三灭谛谓此教三乘。用观巧故。审实五阴生死等苦。昔本无生。今亦无灭。故名灭谛。四道谛道即戒定慧之道。谓此教三乘。用观巧故。审实所破之集。能破之道。同一真空。无有二相。故名道谛。				                
						</center></div><hr><center><div class='zw'><a name=27>三藏法数——【藏教生灭四谛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【藏教生灭四谛】
    [出天台四教仪集注]    藏教者。经律论三藏之教也。生灭者。此教诠因缘生法。有生有灭也。四谛者。谛即审实之义。谓声闻之人。用析空观。谛审苦集灭道之法。一一不虚。是名藏教生灭四谛。(因缘生法者。六根为因。六尘为缘。根尘相对所起之心。名为生法。析空者析即分析。谓分析五阴等法皆空也。)一苦谛苦即逼迫之义。有三苦八苦。总而言之。不出三界生死。声闻之人。谛审生死实苦。故名苦谛。(三界者。欲界。色界。无色界也。三苦者。苦苦。坏苦。行苦也。八苦者。生苦。老苦。病苦。死苦。受别离苦。怨憎会苦。求不得苦。五阴盛苦也。)二集即招集之义。谓声闻之人。谛审烦恼惑业。实能招集生死之苦。故名集谛。三灭谛灭即寂灭。谓声闻之人。既厌生死之苦。谛审涅槃。实为寂灭之乐。故名灭谛。四道谛道即能通之义。谓声闻之人。谛审戒定慧之道。实能通到涅槃。故名道谛。(梵语涅槃。华言灭度。)				                
						</center></div><hr><center><div class='zw'><a name=28>三藏法数——【四安乐行】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四安乐行】
    [出华严经疏]    此四安乐行者。乃清凉澄观国师。依法华经安乐行品而立。谓涅槃之果。名为安乐。修此行者。能趣涅槃。故名安乐行。又住此四行。则身静神定。外苦不干。故名安乐行。(梵语涅槃。华言灭度。)一毕竟空行毕竟空行者。心境两忘。空有双会也。法华经云。行处近处。谓以观照理。如理而行。名为行处。复观一切法空。即近于理。名为近处。以行处近处。终归于空也。二身口无过行身口无过行者。谓身能远离杀盗等过恶。口能远离妄言绮语等过恶。法华经云。若读经时。不乐说人长短及经典过。是也。三心无嫉妒行心无嫉妒行者。谓见人修善。即能随喜劝修。证入菩提之道。远离嫉害妒忌等行。法华经云。于后末世。法欲灭时。受持读诵斯经典者。无怀嫉妒谄诳之心。是也。(梵语菩提。华言道。)四大慈悲行大慈悲行者。谓起慈悲心。发大誓愿。愿拔众生之苦。与众生之乐。法华经云。于在家出家人中生大慈心。于非菩萨人中生大悲心。是也。				                
						</center></div><hr><center><div class='zw'><a name=29>三藏法数——【四安乐行】[出法华文句]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四安乐行】
    [出法华文句]    谓身无危险故安。心无忧恼故乐。身安心乐。乃能进行。故名安乐行。一身安乐行谓身应当远离十种之事。一远离豪势。二远离邪人邪法。三远离凶险嬉戏。四远离旃陀罗。五远离二乘众。妨修大乘之行故。六远离欲想。七远离不男之人。八远离危害之处。九远离讥嫌之事。十远虽畜养。既远离已。常好坐禅。修摄其心。是名身安乐行。(梵语旃陀罗。华言屠者。二乘者。声闻。缘觉乘也。)二口安乐行谓口应远离四种语。一不乐说人及经典过。二不轻慢。谓不倚大乘而轻蔑小乘也。三不赞他。亦不毁他。四不生怨嫌之心。善修如是安乐心故。是名口安乐行。三意安乐行谓意应弃四种恶。一不嫉谄。二不轻骂。谓不应以大行而诃骂小行之人也。三不恼乱。四不争竞。为一切众生。平等说法。是名意安乐行。四誓愿安乐行谓由众生不闻不知不觉。于是起慈悲心。誓愿为说。故经云。我得阿耨多罗三藐三菩提时。随在何地。以神通力智慧力引之。令得住是法中。是名誓愿安乐行。(梵语阿耨多罗三藐三菩提。华言无上正等正觉。)				                
						</center></div><hr><center><div class='zw'><a name=30>三藏法数——【四镜】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四镜】
    [出起信论]    镜以明净鉴照为义。谓真如本觉之性。有空有不空。有体有用。故以四镜喻焉。一如实空镜谓真如实相。体本空寂离一切妄心境界之相。如明镜无染。故名如实空镜。二因熏习镜谓真如觉体。能作现法之因。复能熏习内心。而一切境界悉于中现。故名因熏习镜。(已上二种。明真如在缠。故有空不空之义也。缠者。烦恼业缚也。)三法出离镜谓真如觉体之法。出离烦恼之尘。纯一明净。故名法出离镜。四缘熏习镜缘即所化机缘。谓真如觉体出缠之时。随照物机。与彼众生作外缘熏力。令其修习善根。故名缘熏习镜。(已上二种。明真如出缠。从体而起用也。)				                
						</center></div><hr><center><div class='zw'><a name=31>三藏法数——【智境四相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【智境四相】
    [出圆觉经略疏]    谓于有所证取之心。迤逦浅深。有此四相之异。故后之三相。皆因我相根本而立。与金刚般若四相所言不同。盖彼于迷妄之心。执为四相故也。一我相我相者。谓众生于涅槃之理。心有所证。而其有所证取之心。执着不忘。认之为我。名为我相。经云。是故证取。方现我体。是也。(梵语涅槃。华言灭度。)二人相人相者。比前我相已进一步。虽不复认证为我。而犹存悟我之心。名为人相。经云。悟己超过一切证者。名为人相。是也。三众生相众生相者。比前人相。已进一步。谓虽已超过我人之相。犹存了证了悟之心。名众生相。经云。但诸众生了证了悟。皆为我人。而我人相所不及者。存有所了。名众生相。是也。四寿命相寿命相者。比前众生相已进一步。谓心照清净。于前众生相中。所存了悟之心。虽已觉知超过。然犹存能觉之知。如彼命根。潜续于内。名寿命相。经云。觉所了者。不离尘故。是也。(不离尘者。谓此觉了之心。不离妄尘故也。)				                
						</center></div><hr><center><div class='zw'><a name=32>三藏法数——【四无碍智】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四无碍智】
    [亦名四无碍辩出法界次第]    谓菩萨于此四法。智慧明了。通达无滞。故名四无碍智。以其辩说融通。亦名四无碍辩。一义无碍智谓菩萨了知一切诸法义理。通达无滞。故名义无碍智。二法无碍智谓菩萨通达一切诸法名字。分别无滞。故名法无碍智。三辞无碍智谓菩萨于诸法名字义理。随顺一切众生殊方异语。为其演说。能令各各得解。辩说无滞。故名辞无碍智。四乐说无碍智谓菩萨随顺一切众生根性所乐闻法而为说之。圆融无滞。故名乐说无碍智。				                
						</center></div><hr><center><div class='zw'><a name=33>三藏法数——【四智】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四智】
    [出成唯识论]    一大圆镜智谓如来真智。本性清净。离诸尘染。洞彻内外。无幽不烛。如大圆镜。洞照万物。无不明了。是名大圆镜智。二平等性智谓如来观一切法与诸众生皆悉平等。以大慈悲心。随其根机。示现开导。令其证入。是名平等性智。三妙观察智谓如来善能观察诸法圆融次第。复知众生根性乐欲。以无碍辩才。说诸妙法。令其开悟。获大安乐。是名妙观察智。四成所作智谓如来为欲利乐诸众生故。普于十方世界。示现种种神通变化。引诸众生令入圣道。成本愿力所应作事。是名成所作智。				                
						</center></div><hr><center><div class='zw'><a name=34>三藏法数——【四种三昧】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种三昧】
    [出摩诃止观]    欲登妙位。非行不阶。行法众多。略言其四。梵语三昧。华言正定。又云调直定。众生心行。常不调不直不定。入此三昧。能调能直能定。故名三昧。一常三昧常坐三昧者。亦名一行三昧。文殊般若经以九十日为期。独居静室。跏趺正坐。蠲除恶觉。舍诸乱想。不杂思性。系缘法界。一念法界。(系缘是止。一念是观。法法融摄。故曰法界。)信一切法皆是佛法若坐疲极。或疾病所困。或睡盖所覆。或宿障发动不能遣却。当专称一佛名号以求加护。除经行饮食便利之外。时刻相续。无须臾废此之三昧。于一期中若能精勤不懈。念念无间。则能破除障业。显发实相之理矣。二常行三昧常行三昧者。亦名般舟三昧。梵语般舟。华言佛立。佛立有三义。一佛威力。二三昧力。三行者本功德力。能于定中见十方佛在其前立。故名佛立。以九十日为期。终竟三月。身常旋行。不得休息。口常唱阿弥陀佛。心常想阿弥陀佛。或先想后唱。或先唱后想。想唱相继。无令休息。此之三昧。极能断除宿障。于诸功德最为第一。(梵语阿弥陀。华言无量寿。)三半行半坐三昧半行半坐三昧者。若依方等经。七日为期。唯诵袒持咒。旋百二十帀。一旋一咒。不迟不疾。旋竟却坐。思惟实相之理。若依法华经。三七日为期。但诵本经。故经云。其人若行若立。读诵是经。若坐思惟是经。我乘六牙白象。现其人前。此等三昧。俱是半行半坐也。(梵语袒持。华言秘要。)四非行非坐三昧非行非坐三昧者。前之三种。俱用行坐。今言非行非坐者。虽非行坐。实通行坐。亦名随自意三昧。谓但于一切时中一切事上。随意用观。不拘限期。心存止观。念起即觉是也。				                
						</center></div><hr><center><div class='zw'><a name=35>三藏法数——【四种璎珞庄严】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种璎珞庄严】
    [出大方等大集经]    璎珞庄严者。谓菩萨以戒等四法庄严法身。如世璎珞庄严于身也。一戒璎珞庄严谓菩萨严持禁戒。于诸众生无有恶害之心。若无恶害之心。一切众生常所乐见。身口意业悉令清净。是名戒璎珞庄严。二三昧璎珞庄严谓菩萨于诸众生。运大慈心。质直柔輭。乃至远离贪嗔痴行。修习一切三昧。是名三昧璎珞庄严。(梵语三昧。华言正定。)三智慧璎珞庄严谓菩萨心无疑网。远离颠倒。知苦断集。证灭修道。戒定慧聚。清净无著。观于世间。犹如梦幻。观于法界。无有去来。是名智慧璎珞庄严。四陀罗尼璎珞庄严梵语陀罗尼。华言能持。谓菩萨能持诸善法。令不散不失。又云总持。谓能善不失。持恶不生。是名陀罗尼璎珞庄严。				                
						</center></div><hr><center><div class='zw'><a name=36>三藏法数——【乘戒缓急四句】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【乘戒缓急四句】
    [出华业经随疏演义钞]    乘戒者。乘即佛所说大小第法也。戒即佛所制轻量诸戒也。缓者宽缓也。急者急切也。一乘急戒缓谓因戒缓故。堕于修罗饿鬼畜生地狱四趣之中。由乘急故。还得闻法。如八部中龙鬼等。皆得预会闻法。是名乘急戒缓。(八部者。天龙。夜叉。乾闼婆。阿修罗。迦楼罗。紧那罗。摩睺罗伽也。)二戒急乘缓谓因戒急故。得生人天中。虽生人天中。由乘缓故。不乐闻法。是名戒急乘缓。三乘戒俱急谓因戒急故。得生人天。由乘急故。亦得闻法悟道。是名乘戒俱急。四乘戒俱缓。谓因戒缓故。永堕四趣。失天人身。以乘缓故。不得闻法。是名乘戒俱缓。				                
						</center></div><hr><center><div class='zw'><a name=37>三藏法数——【四种秘密】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种秘密】
    [出阿毗昙杂集论]    一令入秘密声闻之人执着空法。谓一切法皆空。如来为说大乘之法。破其执空之见。令生胜解。得入圣教。是名令入秘密。二相秘密如来说一切法。皆无自性。无生无灭。为破诸外道凡夫邪执著有之相。是名相秘密。三对治秘密谓如来宣说隐密之教。皆是对彼众生过失而调治之。如人有病。则应病与药而治疗之。即获安适。是名对治秘密。四转变秘密转变者。转彼不善而变为善也。谓如来说一切隐密名言。皆为众生起散乱心者令生寂静。起颠倒见者令生正见。起烦恼者令生清净。是名转变秘密。				                
						</center></div><hr><center><div class='zw'><a name=38>三藏法数——【四陀罗尼】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四陀罗尼】
    [出瑜伽师地论]    梵语陀罗尼。华言总持。谓持善不失。持恶不生也。又翻遮持。谓遮空有二边之恶。持中道之善也。一法陀罗尼谓诸菩萨。得念慧力。持所闻法。经无量时。永不忘失。是名法陀罗尼。二义陀罗尼谓诸菩萨。持所闻无量义趣。经无量时。永不忘失。是名义陀罗尼。三咒陀罗尼咒愿也。谓诸菩萨。获得如是总持。令其咒愿。悉皆神验。能除一切众生种种灾患。是名咒陀罗尼。四忍陀罗尼忍即安忍。谓诸菩萨成就坚固之行。于所闻法。得精进忍。是名忍陀罗尼。				                
						</center></div><hr><center><div class='zw'><a name=39>三藏法数——【四一】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四一】
    [出法华经文句]    一理一理即中道一实相之理也。此实相之理。诸佛众生体性平等。无有增减。但众生体虽本具。全体在迷。唯诸佛觉知如实之相。乘此实道出应于世。要令众生得此实相。故经云。是法非思量分别之所能解。唯有诸佛乃能知之。又云。诸佛唯以一大事因缘故出现于世。为令众生开示悟入佛之知见。佛之知见。即理一也。(一大事因缘者。即一实相也。其性广博名大。诸出世之仪式。故名事。众生有此机感。故名因。佛乘机而应。故名缘。)二行一行即所修一乘之妙行也。谓实相之理。自非一乘妙行。莫能证得。故经云。正直舍方便。但说无上道。又云。诸有所作。常为一事。事即是行。故名行一也。三人一人即所化之众生也。佛出世之意。但为教化菩萨成就佛道。盖由机器不纯。不得已而权施三乘之教。渐令入大。故至法华。即开三乘之权。而显一乘之实。三乘之人。同是菩萨之人。故名人一也。(三乘者。声闻乘。缘觉乘。菩萨乘也。)四教一教谓圆顿妙教。即一佛乘也。如来于前四时随顺机缘。不得已而权说诸乘。至于法华。开显权即是实。故经云。十方佛土中。唯有一乘法。无二亦无三。故名教一也。(四时者。华严时。鹿苑时。方等时。般若时也。无二者。谓无藏教通教之二也。无三者。谓无藏教通教别教之三也。)				                
						</center></div><hr><center><div class='zw'><a name=40>三藏法数——【论藏华梵四名】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【论藏华梵四名】
    [出华严经疏]    一摩怛理迦梵语摩怛理理迦。华言本母。谓反覆论议。则能出生一切义理故也。二奢萨怛啰梵语奢萨怛啰。华言议论。谓评议辩论空有假实等法故也。三鸟波你舍梵语乌波你舍。华言近说。谓从近从略。说经中要义故也。四阿毗达磨梵语阿毗达磨。华言对法。谓能对所问之法故也。				                
						</center></div><hr><center><div class='zw'><a name=41>三藏法数——【讲经四益】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【讲经四益】
    [出金光明经]    经云。虚空藏菩萨梵释天等。白佛言。若诸国土有能讲说此金光明微妙经典。于其国土获四利益。一国土吉祥益谓若有国土讲说此经者。国王军众。势力强盛。无诸怨敌。疾疫消除。寿命修长。吉祥安乐。正法兴隆也。二辅臣和乐益谓若有国土讲说此经。则辅相大臣。和悦无诤。王所敬爱。安隐丰乐。随心所愿。皆得满足也。三国人富寿益谓若有国土讲说此经。则沙门弟子及国邑人民。修行法。多所利益。寿命延长。富逸安乐。于诸福田悉得修立也。(梵语沙门。华言勤息。)四法师自利利他益谓若有国土讲说此经。其说经之人。一切时中。身心调适。诸人民众。增加守护慈悲平等。心无伤害。亦令一切众生诚心皈仰。皆悉修习菩提之行也。(梵语菩提。华言道。)				                
						</center></div><hr><center><div class='zw'><a name=42>三藏法数——【经含四义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【经含四义】
    [出翻译名义]    一法义法即可轨可则之义。谓如来所说之一经。十界同导。无不轨则故也。(遵。依也。十界者。佛界。菩萨界。缘觉界。声闻界。天界。人界。修罗界。饿鬼界。畜生界。地狱界也。)二常义常即不迁不变之义。谓如来所说之经。三世而不改易故也。(三世者。过去现在未来也。)三贯义谓如来所说之经。贯穿妙义理故也。四摄义谓如来所说之经。摄持所化一切众生故也。				                
						</center></div><hr><center><div class='zw'><a name=43>三藏法数——【四藏】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四藏】
    [出大智度论]    四藏者。即经律论咒也。以其各各含藏一切文理。故名藏也。一经藏经藏者。即如来所说一大藏大小乘诸经也。经。法也。常也。十界同导谓之法。三世不易谓之常。又云。契经谓上契诸佛之理。下契众生之机也。(十界者。佛界。菩萨界。缘觉界。声闻界。天界。人界。修罗界。饿鬼界。畜生界。地狱界也。三世者。过去现在未来也。)二律藏律藏者。即如来所制大小乘戒律也。律。法也。谓能治众生贪嗔痴种种之恶。如治世法律。则能断决重轻之罪也。三论藏论藏者。即如来所说阿毗昙等论及佛弟子所造诸论也。(梵语阿毗昙。华言无比法。)四咒藏咒藏者。即如来所说一切秘密心咒也。如诸陀罗尼及凡经中所有神咒是也。(梵语陀罗尼。华言咒。)				                
						</center></div><hr><center><div class='zw'><a name=44>三藏法数——【四法界】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四法界】
    [出华严法界观]    法界者。一切众生身心之本体也。法。轨则也。界有性分二义。若约事说。界即是分义。谓随事分别故也。若约理说。界即是性义。谓诸法性不能变易故也。以此性分互相交络。则成理事无碍法界。以理融事。一一融通。则成事事无碍法界也。一事法界谓诸众生色心等法。一一差别。各有分齐。故名事法界。(分齐者。限量也。)二理法界谓诸众生色心等法。虽有差别。而同一体性。故名理法界。三理事无碍法界谓理由事显。事揽理成。理事互融。故名理事无碍法界。四事事无碍法界谓一切分齐事法。称性融通。一多相即。大小互容。重重无尽。故名事事无碍法界。				                
						</center></div><hr><center><div class='zw'><a name=45>三藏法数——【法四依】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【法四依】
    [出法界次第]    法四依者。谓依凭正法。则能成就万行之因。满足菩提之果也。(梵语菩提。华言道。)一依法不依人依法者。谓依实相等法。修诸波罗蜜行。则能具足清净功德。能至菩提也。不依人者。如涅槃经云。魔王尚能假化作佛。遍能不作其余之身。是故虽是凡夫。若所说所行。与实相等法相应。则可依信。虽现佛身相好。若所说所行。违于实相法者。则不应依也。(梵语波罗蜜。华言到彼岸。)二依了义经不依不了义经依了义经者。谓诸大乘经。皆明中道佛性。若依此而修。则万行成就。能见佛性也。不依不了义经者。谓小乘等经。不明中道佛性。若依此而修。则万行难忝。不见佛性也。三依义不依语依义者。义即中道之理。若依此理而修。则能成就万行。破诸颠倒而显中道之理也。不依语者。语是世间言语文字。非出世法。若依此而修。则万行不成。颠倒不破。中道不显也。四依智不依识依智者。照了之心。名之为智。若依正观之智。于诸波罗蜜观察而修。则能破生死烦恼之业。必证大乘涅槃之果也。不依识者。妄想之心。名之为识。若依妄识而修。则构集生死烦恼之业。流转无穷。众苦不息也。				                
						</center></div><hr><center><div class='zw'><a name=46>三藏法数——【四法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四法】
    [出大乘本生心地观经]    经云。于法宝中有其四种。引导众生。出生死海。到于彼岸。三世诸佛依此修行。断一切障。得成菩提。一教法谓一切无漏善法。教化众生。能破无明烦恼业障也。(无漏者。不漏落生死也。)三理法谓一切教法所诠之义理也。三行法谓戒定慧等诸行之法也。四果法谓至果所证无为涅槃等法也。(梵语涅槃。华言灭度。)				                
						</center></div><hr><center><div class='zw'><a name=47>三藏法数——【四处立塔】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四处立塔】
    [出法苑珠林]    一生处立塔谓诸佛降生之处即应起塔。如今释迦牟尼佛。在毗蓝园内无忧树下降生。即于其处立塔也。(梵语释迦牟尼。华言能仁寂默。梵语毗蓝。华言解脱处。梵语塔婆。华言高显。)二得道处立塔谓如来得道在摩竭提国菩提树下。即于其处立塔也。(梵语摩竭提。华言善胜。梵语菩提。华言道。)三转法轮处立塔谓如来转法轮。其处不定。或在寂场。或在鹿苑。或在天上等。即于其处立塔也。四涅槃处立塔梵语涅槃。华言灭度。谓如来在俱尸那城娑罗双树间入灭。即于其处立塔也。(梵语俱尸那。华言角城。梵语娑罗。华言坚固。)				                
						</center></div><hr><center><div class='zw'><a name=48>三藏法数——【天上四塔】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【天上四塔】
    [出佛成道记并本行集经]    一箭塔经云。太子年方十五。与诸释种角艺太子一箭穿七金鼓。又一箭彻过七铁猪。复入于土。水泉迸出。遂名箭井。时帝释遂取其箭。于忉利天建塔供养。(梵语忉利。华言三十三。乃帝释所居之天也。)二发塔经云。太子初出家时。自持宝刀而发愿云。我今截落此发。誓与众生断除烦恼习障。寻以发掷空中。时帝释接向天上。建塔供养。三盋塔经云。菩萨将诣道树。成等正觉。时有天人。告善生村主二女难陀婆我曰。汝可最初施食。于是二女以乳烹麋。用盋盛献。菩萨食已。以盋掷尼连河中。时帝释收归天上。建塔供养。(梵语难陀。华言喜。梵语婆罗。华言力。二女名也。尼连。无翻。)四佛牙塔经云。佛阇维时。天帝释持七宝瓶来请佛牙。其火即灭。宝棺自开。帝释乃取佛口舌颔一牙。于天上建塔供养。(梵语阇维。华言梵烧。)				                
						</center></div><hr><center><div class='zw'><a name=49>三藏法数——【四满成佛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四满成佛】
    [出占察善恶业报经]    一信满成佛谓依种性地。决定信于诸法。不生不灭。清净平等。无可愿求。是为信满成佛。(种性者。种即种子。性即性分是也。)二解满成佛谓依解行地。深解法性。无造无作。不起生死想。不起涅槃想。心无所怖。亦无所欣。是为解满成佛。(解行者。解即解了。行即所修之行也。梵语涅槃。华言灭度。)三行满成佛谓依究竟菩萨地。能除一切无明诸障。菩提愿行。悉皆具足。是为行满成佛。(究竟菩萨。即等觉菩萨也。梵语菩提。华言道。)四证满成佛谓依净心地。得无分别寂静法智及不思议胜妙功德。是为证满成佛。(净心地者。即妙觉佛位也。)				                
						</center></div><hr><center><div class='zw'><a name=50>三藏法数——【出家四愿】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【出家四愿】
    [出普矅经]    出家四愿者。谓释迦如来。初欲出家。发此四誓愿。度脱众生也。(梵语释迦。华言能仁。)一愿济众生困厄谓我设成正觉。得一切智时。众生因厄。被诸恼患。吾当济脱。令断恩爱也。二愿除众生惑障谓众生没在生死苦海。无明暗蔽。悉无所知。我当为其显示。如清净眼内外无障。令其出离也。三愿断众生邪见谓众生在世。我慢自大。尊己贱。彼。心存邪见。不慕圣道。我当开化令入正真也。四愿度生苦轮谓众生处于生死之苦。轮转无际。灭智慧根。不能自济。我当为其说法。令得度脱也。				                
						</center></div><hr><center><div class='zw'><a name=51>三藏法数——【四门游观】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四门游观】
    [出佛本行集经]    经云。尔时虚空有一天子。名曰作作瓶。见悉达太子在于宫内。恐其着五欲乐。乃言。我当为彼作于厌离之想。即以威神感动。令其宫内所作音乐。皆为不顺五欲之事。唯传涅槃微妙之声。欲令厌离世间。心生觉悟。太子闻是声已。遂发出游之心。即向迦毗罗城四门游观也。(五欲者。色欲。声欲。香欲。味欲。触欲也。梵语迦毗罗。华言能仁住处。)东门见老人时太子欲向园林游观。净饭王闻之。于是敕令街巷洒扫严净。其有老病死亡之人。悉令驱遂。勿使太子见之。心有所厌。及太子出东门。作瓶天子以神通力。化作老人。伛偻低头。倚杖呻吟。曲脊傍行。太子见已。为驭者言。我今此身。亦当老耶。若有如是老弊之相。何暇向彼园林游戏。宜速还宫。我当思惟。作何方便。得免斯苦。南门见病人时太子又欲向彼园林游观。净饭王闻之。于是敕令街巷酒扫严净。或有老病死亡之人。悉令驱逐。勿使太子见之。复生厌离之心。及太子出南门。作瓶天子以神通力。化作一病患人。身体羸瘦。喘气微弱。命在须臾。不能起举。太子见已。为驭者言。若我此身。病亦不免。何暇向彼园林游戏。宜速还宫。我当思惟。作何方便。得免斯苦。西门见死人时太子出西门。又欲向彼园林游观。净饭王闻之。于是敕令严净街道。复振铎言。莫令更有老病死亡之人。使太子见之。生于厌离。及太子出西门。作瓶天子以神通力。化作一死尸。卧在床上。众人举行。有诸亲属围绕器泣。太子见已。心怀惨恻。为驭者言。若我此身。同有死法。何暇向彼园林游戏。宜速还宫。我当思惟。作何方便。得免斯苦。北门见沙门时太子又欲向彼园林游观。净饭王闻之。于是敕令严净街道。复振铎言。莫使更有老病死亡之人。令太子见。生厌离心。及太子出北门。作瓶天子以神通力。化作沙门。着僧伽黎。执锡擎遍。威仪整肃。行步安详。太子见已。心以爱乐。问言。尊者。汝是何人。沙门答言。我名出家之人。世间诸行。尽是无常。我今舍家。求无上道。故名出家。太子为言。此业大善。于是还宫。白净饭王曰。世间一切众生皆有别离。我今志愿出家。乐求涅槃。(梵语沙门。华言勤息。梵语僧伽黎。华言重复衣。梵语涅槃。华言灭度。)				                
						</center></div><hr><center><div class='zw'><a name=52>三藏法数——【四方行七步】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四方行七步】
    [出佛本行集经]    谓如来初降生时。于上方面。各行七步。步步举足。出大莲华。行七步已。先观东方。口自出言。世间之中。我为最胜。我从今日生分已尽。此是菩萨希奇之事。未曾有法。余方悉然。一东行七步东行七步者。涅槃经云。示为众生而作导首也。二南行七步南行七步者。经云。示现欲为无量众生作最上福田也。三西行七步西行七步者。经云。示现无尽永断生死。是最后身也。四北行七步北行七步者。经云。示现已度诸有生死也。				                
						</center></div><hr><center><div class='zw'><a name=53>三藏法数——【世医四法喻如来】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【世医四法喻如来】
    [出杂阿含经]    一善知病谓世之良医。善能知人种种疾病。以喻如来善知一切众生业惑等病也。二善知病源谓世之良医。善知疾病所起之由。或由风湿。或由热。乃至饮食色欲之类。发于众病。以喻如来善知众生。皆由无明烦恼为其根源。而有生死轮回之病也。三善知病对治谓世之良医。善知对治之方。如患冷病者。则以热药对治。患热病者。则以冷药对治。患不冷不热病者。则以温和之药对治。药若对病。病无不愈。以喻如来说法。若众生多贪欲者。则说不净之观治之。多嗔恚者。则说慈悲之观治之。是也。四善知治已更不动发谓世之良医。善能应病与药。人若服已。其病即愈。病既愈已。身心安隐。不复更发。发喻如来为诸众生善说法药。对治一切众生业惑之病。人能依而修之。则得出离生死之苦。成就涅槃之乐。一切业惑。不复发起矣。(梵语涅槃。华言灭度。)				                
						</center></div><hr><center><div class='zw'><a name=54>三藏法数——【四等】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四等】
    [出楞伽经]    四等者。谓诸佛如来。名字言语。现身说法。平等不二。以显佛佛道同也。一字等字即名字也。经云。若字称我为佛。彼字亦称一切诸佛。以我与彼字无差别。是名字等。(我者。释迦如来自谓也。彼者。指一切诸佛也。谓诸佛皆称理立名。理性平等。故同名佛也。)二语等语即言语也。经云。谓我六十四种梵音。言语相生。无增无减。无有差别。与诸佛同一音故。是名语等。(六十四种梵音者。一流泽。二柔软。三悦意。四可乐。五清净。六离垢。七明亮。八甘美。九乐闻。十无劣。十一圆具。十二调顺。十三无涩。十四无恶。十五善柔。十六悦耳。十七适身。十八心生				                
						</center></div><hr><center><div class='zw'><a name=55>三藏法数——【四无所畏】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四无所畏】
    [出大智度论]    此四。通言无畏者。由佛十力之智。内充明了决定故。于大众中。凡有所说。则无恐惧之相。故名无所畏。(十力者。知是处非处智力。知过去现在未来业报智力。知诸禅解脱三昧智力。知诸根胜劣智力。知种种解智力。知种种界智力。知一切至处道智力。知天眼无碍智力。知宿命无漏智力。知永断习气智力也。)二切智无所畏一切智者。于世间出世间一切诸法尽知尽见也。无所畏者。如佛言。我是一切正智人。故得安隐。得无所畏。在大众中。作师子吼。能转法轮。诸沙门婆罗门。若天魔梵。若复余众。实不能转。是一切智无所畏。(梵语沙门。华言勤息。谓勤行众善。止息诸恶也。梵语婆罗门。华言净行。天魔梵者。天魔即他化自在天。梵即梵天魔。)二漏尽无所畏漏尽者。惑业生死俱尽也。无所畏者。如佛言。我一切漏尽。故得安隐。得无所畏。在大众中。作师子吼。能转法轮。诸沙门婆罗门。若天魔梵。若复余众。实不能转。是为漏尽无所畏。三说障道无所畏说障道者。说彼魔外障蔽圣道之法也。无所畏者。如佛言。我说障法。故得安隐。得无所畏。在大众中。作师子吼。能转法轮。诸沙门婆罗门。若天魔梵。若复余众。实不能转。是为说障道无所畏。四说尽苦道无所畏说尽苦道者。说能尽诸苦之道法也。无所畏者。如佛言。我所说圣道。能出世间。能尽诸苦。故得安隐。得无所畏。在大众中。作师子吼。能转法轮。诸沙门婆罗门。若天魔梵。若复余众。实不能转。是为说尽苦道无所畏。				                
						</center></div><hr><center><div class='zw'><a name=56>三藏法数——【佛四种希有】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【佛四种希有】
    [出金刚经纂要刊定记]    一时希有时希有者。谓佛出世之时不常有也。一切众生。从旷劫来。无明覆蔽。流转生死。无有穷尽。今值佛出世。闻说正法。依教修行。得免生死之苦。实为希有也。二处希有处希有者。谓佛生于迦毗罗城。乃在三千世界之中。佛不于余处出现。而于此处降生。实为希有也。(梵语迦毗罗。华言能仁住处。三千者。小千中千大千也。)三德希有德希有者。谓佛具无量福慧。最胜第一。非诸菩萨等所可思议。实为希有也。四事希有事希有者。谓佛降兜率乃至入涅槃等事。天上人间。最为奇特。外道天魔。无不归仰。用大慈悲。极巧方便。现多种身相。演无量法门。随众生根。普皆利益。实为希有也。(梵语兜率。华言知足。梵语涅槃。华言灭度。)				                
						</center></div><hr><center><div class='zw'><a name=57>三藏法数——【身土四依】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【身土四依】
    [出华严经疏]    一色身依色相土谓如来随类应化。示现丈六等相好之身。即依娑婆等同居之土。能其有山河大地等色相。是为色身依色相土。(梵语娑婆。华言能忍。同居者。凡圣同居也。)二色身依法性土谓如来丈六等相好之身。当体即是法性之身。所依之土。亦即常寂光土。是为色身依法性土。(常寂光土者。即佛所居之净土也。)三法身依法性土谓如来法性之身。非心非色。犹如虚空。遍一切处。所依之土。即是常寂光土。是为法身依法性土。四法身依色相土谓如来法性之身。遍于刹尘之土。虽身土相摄。事理交互。色即非色。相即非相。而不离刹尘之土。是为法身依色相土。				                
						</center></div><hr><center><div class='zw'><a name=58>三藏法数——【佛四德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【佛四德】
    [出涅槃经]    四德者。如来所证常乐我净之德也。谓如来心体本空。应用无染。离凡夫二乘菩萨偏邪之颠倒。故称为德。(二乘者。声闻乘。缘觉乘也。)一常德常者不迁不变之谓也。性体虚融。湛然常住。历三世而不迁。混万法而不变。故名常德。(三世者。过去现在未来也。)二乐德乐者安隐寂灭之谓也。离生死逼迫之苦。证涅槃寂灭之乐。故名乐德。(梵语涅槃。华言灭度。)三我德我者自地无碍之谓也。然有妄我真我。若外道凡夫。于五阴身强立主宰。执之为我。乃是妄我。若佛所具八自在称为我者。即是真我。故名我德。(五阴者。色阴。受阴。想阴。行阴。识阴也。八自在我者。一能示一身以为多身。二示一尘身满大千界。三大身轻举远到。四现无量类常居一土。五诸根互用。六得一切法如无法想。七说一偈义经无量劫。八身遍诸处犹如虚空也。)四净德净者离垢无染之谓也。无诸惑染。湛然清净。如大圆镜。了无纤翳。故名净德。				                
						</center></div><hr><center><div class='zw'><a name=59>三藏法数——【化应身四句】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【化应身四句】
    [出华严经随疏演义钞]    一化身非应谓佛随类变现龙鬼等形。不为佛身。是名化身非应。二应身非化谓地前菩萨所见佛身。即是随机应现。非五趣摄。是名应身非化。(地前菩萨者。即十住十行十回向诸菩萨也。五趣者。天趣。人趣。鬼趣。畜生趣。地狱趣也。)三亦应亦化谓诸声闻所见佛身。见诸相好皆因修成。名之为应。无而忽有。名之为化。是名亦应亦化。四非应非化谓佛法报二身。非属应化。是名非应非化。				                
						</center></div><hr><center><div class='zw'><a name=60>三藏法数——【四身】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四身】
    [出成唯识论]    一自性身自性身着。即法身也。谓诸如来真净法界。湛然常寂。具足无边真实功德。是一切法平等实性也。二自受用身自受用身者。即自报身也。谓诸如来内智湛然。照真法界。尽未来际。常自受用广大法乐也。三他受用身他受用身者。为他机所感而现此身。即他报身也。谓诸如来由平等智。为十地菩萨现大神通。转正法轮。令他受用大乘法乐也。(十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。)四变化身变化身者。谓无而忽有。名为变化。即应身也。谓诸如来随顺机宜。变现此身也。				                
						</center></div><hr><center><div class='zw'><a name=61>三藏法数——【大三灾】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【小三灾】
    [出法苑珠林]    一饥馑灾谓人寿八万四千岁时。历过百年。人若生时。寿减一岁。如是人寿减至三十岁时。天不降雨。由大旱故。草菜不生。思欲见水。尚不可得。何况饮食。以是因缘。世间人民饥馑死者。其数无量。是名饥馑灾。二疾疫灾谓人寿减至二十岁时。有大疾疫。种种诸病。一切皆起。以是因缘。世间人民疾疫死者。其数无量。是名疾疫灾。三刀兵灾谓人寿减至一十岁时。诸人各起鬭诤。手执草木。即成刀仗。由此器仗。互相残害。以是因缘。世间人民刀兵死者。其数无量。是名刀兵灾。				                
						</center></div><hr><center><div class='zw'><a name=62>三藏法数——【大三灾】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【大三灾】
    [出法苑珠林]    一火灾谓于坏劫时。有七日出现。大地须弥山。渐渐崩坏。四大海水。展转消尽。大千世界及初禅天。皆悉洞然。无有遗余。是名火灾。(梵语须弥。华言妙高。四大海者。即东西南比四海也。)二水灾谓初禅天已下七番火灾。坏于世间之后。世界复成。又于坏劫之时。渐降大雨。滴如车轴。更兼地下水轮。涌沸上腾。大千世界乃至二禅天水皆弥满。一切坏灭。如水消盐。是名水灾。三风灾谓二禅天已下七番水灾已后。又经七番火灾。坏于世间。至世界复成。又于坏劫之时。从下风轮。有猛风起。兼以众生业力尽故。处处生风。大千世界乃至三禅天。悉皆飘击。荡尽无余。是名风灾。				                
						</center></div><hr><center><div class='zw'><a name=63>三藏法数——【三衣名义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三衣名义】
    [出翻译名义]    一僧伽梨梵语僧伽梨。华言合。又云重。谓割之而合成也。义净法师云。梵语僧伽胝。华言重复衣。宣律师云。此三衣名。皆无正翻。今以义译之。大衣名杂碎衣。条数多故也。若从用为名。则曰入王宫衣。又曰入聚落衣。谓于王宫说法时着。及聚落乞食时着也。萨婆我论云。大衣分三品。九条十一条十三条名下品。十五条十七条十九条名中品。二十一条二十三条二十五条名上品。二郁多罗僧梵语郁多罗僧。华言上着衣。即七条也。宣律师云。七条名中等衣。若从用为名。则曰入众时衣。礼诵斋讲时着也。三安陀会梵语安陀会。华言中宿衣。谓宿睡时常近身衣也。宣律师云。五条名下衣。若从用为名。则曰院内行道杂作衣也。				                
						</center></div><hr><center><div class='zw'><a name=64>三藏法数——【三长物】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三长物】
    [出摩诃僧祇律]    一衣长物衣长物者。谓出家之人。若依佛制。但许畜三衣。三衣之外。若更再有。即名余长物也。二钵长物钵长物者。谓出家之人。若依佛制。但许畜一钵。一钵之外。若更再有。即名余长物也。二药长物乐长物者。谓出家之人。若依佛制。有诸疾病。则许药调治。若病已瘥。更再畜者。即名余长物也。				                
						</center></div><hr><center><div class='zw'><a name=65>三藏法数——【三不净肉】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三不净肉】
    [出十诵律]    一见杀谓见是生物。为我故杀。如是见者。名为见杀。二闻杀谓于可信之人。闻此生物。为我故杀。如是闻者。名为闻杀。三疑杀谓此处无有屠家。亦无自死之物。是人必为我故杀。如是疑者。名为疑杀。如上三种。名不净肉。皆不许食。				                
						</center></div><hr><center><div class='zw'><a name=66>三藏法数——【三净肉】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三净肉】
    [出十诵律]    一眼不见杀谓自眼不见是生物。是人不为我故杀。是名不见杀。二耳不闻杀谓于可信之人。不闻是生物。不为我故杀。是名不闻杀。三不疑杀谓知此处有屠家。有自死者。亦知此人不为我故杀。是名不疑杀。如上三种。名为净肉。有病许食。				                
						</center></div><hr><center><div class='zw'><a name=67>三藏法数——【食三匙】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【食三匙】
    [出法苑珠林]    大智度论云。食为行道。不为益身。修道之人。正受食时。须作三愿。初下匙时谓初下匙时。心须想念。愿愿我此生所有身口意一切恶业。悉令断尽。次下匙时谓次下匙时。心须想念。愿我此生所修一切善法。悉令满足。后下匙时谓又次下匙时。心须想念。愿我此生所修善根。回施众生。普共成佛。				                
						</center></div><hr><center><div class='zw'><a name=68>三藏法数——【食三德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【食三德】
    [出涅槃经]    经云。诸优婆塞。为佛及僧办诸食具。种种备足。皆是旃檀沉水香薪。八功德水之所成熟。其食甘美。有三德焉。(梵语优婆塞。华言近事男。梵语旃檀。华言与药。能除病故。八功德者。一澄净。二清冷。三甘美。四轻软。五润泽。六安和。七饮时除饥渴等。八长养诸根也。)一清净谓奉佛供僧之食。当使精洁。无有荤微秽。是名清净。二柔软谓奉佛供僧食。当须柔软甘和。而不粗涩。是名柔软。三如法谓奉佛供僧之食。当随时措办。制造得宜。是名如法。				                
						</center></div><hr><center><div class='zw'><a name=69>三藏法数——【三种光明】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种光明】
    [出瑜伽师地论]    一外光明谓日月星光及火珠灯炬等光。皆能破除昏暗。是名外光明。二法光明谓随其所闻之法。观察修习。皆依法则。因此明心见性。破除愚痴之暗显发本觉妙明。是名法光明。三身光明谓诸佛菩萨二乘及诸天等。身皆有光。亦能破暗。是名身光明。(二乘者。声闻乘。缘觉乘也。)				                
						</center></div><hr><center><div class='zw'><a name=70>三藏法数——【三辈事佛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三辈事佛】
    [出分别经]    一为么弟子事佛经云。何谓魔弟子事佛。佛言。虽受佛戒。心乐邪业。不信正道。不知有罪恶之报。假名事佛。常与邪俱。是名魔弟子事佛。二为天人事佛经云。何谓天人事佛。佛言。受持五戒。行于十善。至死不犯。信有罪福。常念正法。是名天人事佛。(五戒者。不杀。不盗。不邪淫。不妄语。不饮酒也。十善者。不杀生。不偷盗。不邪淫。不妄语。不两舌。不恶口。不绮语。不贪欲。不嗔恚。不邪见也。)三为佛弟子事佛经云。何谓佛弟子事佛。佛言。奉持五戒。广学经法。修习智慧。知三界苦。心不乐着。欲得解脱。行于六度。知死有生。知生有死。不贪身命。不为邪业。是名佛弟子事佛。(三界者。欲界。色界。无色界也。六度者。一布施。二持戒。三忍辱。四精进。五禅定。六智慧也。)				                
						</center></div><hr><center><div class='zw'><a name=71>三藏法数——【妙行三因缘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【妙行三因缘】
    [出阿毗达磨大毗婆沙论]    一时因缘时即时分。因缘者。能生为因。助成为缘。谓五浊不增时。诸有情类具大威德。好修诸善盖于彼时。无诸浊恶。其人虽不乐为妙行。而亦自然能行也。(五浊者。劫浊。见浊。烦恼浊。众生浊。命浊也。)二处因缘处即处所。谓中国也。人生中国。其性聪敏。志意调柔。能修善业。不生邪见。其人虽不乐为妙行。而亦自然能行也。三补特伽罗因缘梵语补特伽罗。华言有情。谓一类有情。得修妙行之众同分而居。其性和雅。能修善业。如住律仪。盖亲近妙行之众。其人虽不乐为众善。而亦自然能行也。				                
						</center></div><hr><center><div class='zw'><a name=72>三藏法数——【三无差别】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三无差别】
    [出华严经疏]    谓心佛众生。虽在因在果。迷悟不同。然其理性所具。本来平等。初无有异。故经云。心佛及众生。是三无差别。一心无差别谓一念心体。凡圣不二。具足十界十如是等法。而与诸佛众生性元平等。初无有异。故经云。游心法界如虚空。则知诸佛之境界。是名心无差别。(十界者。佛界。菩萨界。缘觉界。声闻界。天界。人界。阿修罗界。饿鬼界。畜生界。地狱界也。十如是者。如是相。如是性。如是体。如是力。如是作。如是因。如是缘。如是果。如是报。如是本末究竟等也。)二佛无差别谓十方诸佛。了悟十界十如是等法而成正觉。即是悟本心之所具。亦是悟众生之所迷。迷悟虽殊。其体不二。故法华经云。唯佛与佛。乃能究尽诸法宝相。是名佛无差别。二众生无差别谓九界众生。各具十界十如是等法。而与佛之所悟。本心所具之法。其体不二。故涅槃经云。一切众生即是佛。是名众生无差别。(九界者。十界中但除佛界也。)				                
						</center></div><hr><center><div class='zw'><a name=73>三藏法数——【三分别】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三分别】
    [出阿毗达磨杂集论]    论云。唯一意识有三种分别也。一自性分别谓意识对于现在六尘之境自性而起分别。故名自性分别。(六尘者。色尘。声尘。香尘。味尘。触尘。法尘也。)二随念分别谓意识昔曾对于六尘之境追念不忘而起分别。故名随念分别。三计度分别谓意识于不现见事。计较量度而起分别。故名计度分别。				                
						</center></div><hr><center><div class='zw'><a name=74>三藏法数——【三生】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三生】
    [出华严经随疏演义钞]    一见闻生见闻生者。谓八难众生。宿世见闻华严大经正法。不能信受。反生毁谤。故感八难之报。堕地狱中受诸极苦。今蒙如来放足下轮相。清净功德光明所照。由其宿有见闻华严大经善各。即得脱地狱苦。生兜率天而得成道。于一生内超登十地也。(八难者。地狱难。畜生难。饿鬼难。长寿天难。北郁单越难。盲聋喑痖难。世智辨聪难。生在佛前佛后难也。梵语兜率。华言知足。十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。)二解行生解行生者。谓善财童子。于福城东。初见文殊。得蒙开发而启信解。遂令参问诸善知识。皆获开示修行法门。乃至最后参见普贤。令其入于毛孔刹中。修行菩萨广大愿因。圆满诸佛无上道果。如此解行。即于一生而得圆满也。三证入生证入生者。谓舍利弗于逝多林中。令海觉等六千比丘。观察文殊师利。无量功德。具足庄严。彼诸比丘。闻是说已。心意清净。信解坚固。顶礼文殊。作如是言。仁者所有色身相好。愿我悉行。于是文殊为诸比丘开示演说大乘之法。令诸比丘成就深信。获大智慧。于一生内。证入法界也。(梵语舍利弗。华言身子。梵语逝多。华言胜林。即给孤独园也。梵语比丘。华言乞士。梵语文殊师利。华言妙德。)				                
						</center></div><hr><center><div class='zw'><a name=75>三藏法数——【三聚】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三聚】
    [出显宗论]    一正性定聚谓断贪嗔痴等烦恼皆尽。心无邪伪。此性决定聚集不散。是名正性定聚。二邪性定聚谓四恶趣及一切边邪等见。不信正法。皆名邪性。此性决定聚集不散。是名邪性定聚。(四恶趣者。修罗趣。饿鬼趣。畜生坡。地狱趣也。)三不定性聚谓此性或可为邪。或可为正。定非一向。是名不定性聚。				                
						</center></div><hr><center><div class='zw'><a name=76>三藏法数——【三种色】[出阿毗昙论]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种色】
    [出阿毗昙论]    一可有对色可见有对色者。即一切色尘也。谓世间之色。眼则可见。有对于眼故也。二不可见有对色不可见有对色者。即五根四尘也。谓眼识不可见而能对色。耳识不可见而能对声。鼻识不可见而能对香。舌识不可见而能对味。身识不可见而能对触。皆言胜义根也。四尘即声香味触也。此四亦不可见。而有对于耳鼻舌身故也。三不可见无对色不可见无对色者。即无表色也。谓意识缘于过去所见之境。名为落谢。五尘虽于意识分别明了。皆不可见。亦无表对故也。(五尘者。色尘。声尘。香尘。味尘。触尘也。)				                
						</center></div><hr><center><div class='zw'><a name=77>三藏法数——【三种色】[出五蕴论]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种色】
    [出五蕴论]    一显色显即明显。色即质碍之色。谓青黄赤白。光影明暗。烟云尘雾。虚空等色。明显可见。故名显色。二形色形即形相。谓长短方圆。粗细高下。若正不正。皆有形相。故名形色。三表色表。显也。对也。谓行住坐卧。取舍屈伸。虽是所行之事。而有表对显然可见。故名表色。				                
						</center></div><hr><center><div class='zw'><a name=78>三藏法数——【三种相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种相】
    [出华严经随疏演义钞]    一标相标即表也。谓如见烟。即知是火等。是名标相。二形相形即形状。谓长短方圆等。是名形相。三体相体即体质。谓如火以热为质相等。是名体相。				                
						</center></div><hr><center><div class='zw'><a name=79>三藏法数——【三种相】[出大智度论]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种相】
    [出大智度论]    一假名相谓世间一切事物及以众生。虽因众缘和合而有种种名字。皆无自性。虚假不实。众生迷故。于此假名起执取相。故名假名相。二法相谓五蕴十二入十八界等诸法。以肉眼观故。则见是有。以慧眼观故。则见是无。众生迷故。于此等法起执取相。故名法相。(五蕴者。色蕴。受蕴。想蕴。行蕴。识蕴也。十二入者。眼入。耳入。鼻入。舌入。身入。意入。色入。声入。香入。味入。触入。法入也。十八界者。眼界。色界。眼识界。耳界。声界。耳识界。鼻界。香界。鼻识界。舌界。味界。舌识界。身界。触界。身识界。意界。法界。意识界也。)三无相相谓离上二相。但有无相。众生迷故。又于无相之中。起执取相。故名无相相。				                
						</center></div><hr><center><div class='zw'><a name=80>三藏法数——【由旬三量】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【由旬三量】
    [出翻译名义]    梵语由旬。亦云踰缮那。华言限量。业疏云。乃是轮王巡狩一停之舍。犹如此方馆驿也。大智度论明由旬有三种。故名由旬三量。一上者八十里谓其中边山川平易。故量为八十里也。二中者六十里谓其中边山川稍险。故量为六十里也。三下者四十里谓其中边山川险阴。故量为四十里也。				                
						</center></div><hr><center><div class='zw'><a name=81>三藏法数——【三量】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三量】
    [出宗镜录]    一现量现即显现。量即量度。是楷定之义也。谓眼识乃至身识。对于显现五尘之境。而能度量。楷定法之自相。不错谬故。是名现量。(五尘者。色尘。声尘。香尘。味尘。触尘也。)二比量比即比类。谓以比类量度而知月故。如远见烟。知彼有火。是名比量。三圣教量谓于圣人所说现量比量之言教。皆不相违。定可信受。是名圣教量。				                
						</center></div><hr><center><div class='zw'><a name=82>三藏法数——【三类境】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三类境】
    [出翻译名义]    三类境者。谓第八阿赖耶识。缘三种境。种子根身。即内境也。器世间。即外境也。(梵语阿赖耶。华言藏识。)一种子境谓第八识。能遍任持世间出世间诸法种子。故名种子境。二根境谓第八识。觉明能了之心。发起内外劳之相。于一圆湛。析出根尘。聚内四大而为身分。故名根身境。(四大者。地大。水大。火大。风大也。)三器世间境世界如器。名器世间。谓从第八识转相而成现相。即有山河大地等境界。故名器世间境。				                
						</center></div><hr><center><div class='zw'><a name=83>三藏法数——【三境】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三境】
    [出宗镜录]    一性境性即实之义也。谓眼识乃至身识及第八识等。所缘色等实境相分。不起名言。无筹度心。是名性境。三独影境影即影像。是相分异名。谓如第六识。缘空华兔角。及过去未来等所变相分。无种为伴。但独自有。是名独影境。三带质境带即兼带。质即礼质。谓以心缘心也。如第七识缘第八识见分境时。其相分无别种生。一半与本质同种生。一半与能缘见分同种生。是名带质境。				                
						</center></div><hr><center><div class='zw'><a name=84>三藏法数——【三种有】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种有】
    [出大智度论]    一相待有待即对待之义。谓如长短彼此等。实无长短。亦无彼此。以相待故。乃有长短等名。是则长因短有。短因长有。彼亦因此。此亦因彼。东西南北。皆亦如是。故名相待有。二假名有假即虚假不实也。谓如毡因毛缕而成。若无毛缕。毡则何有。是知毛缕因缘和合。假名为毡。一切众生。四大和合。假名为身。亦复如是。故曰假名有。(四大者。地大。水大。火大。风大也。)三法有谓一切诸法。皆从因缘而生。缘合则成。缘散则灭。本无自性。虽无自性。非如兔角龟毛。有名无实。故名法有。				                
						</center></div><hr><center><div class='zw'><a name=85>三藏法数——【三有】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三有】
    [出菩萨善戒经并大智度论]    三有者。谓欲界色界无色界。六道众生。各随所作善恶之业。即感善恶之报。因果不亡。故名为有。(六道者。天道。人道。修罗道。饿鬼道。畜生道。地狱道也。)一欲有谓欲界天人。修罗。畜生。饿鬼。地狱。各各随其业因而受果报。故名欲有。二色有谓色界四禅诸天。由昔修习有漏禅定。报生此天。虽离欲界粗染之身。而有清净之色。故名色有。(四禅诸天者。初禅天。二禅天。三禅天。四禅天也。)三无色有谓无色界四空诸天。由昔修习有漏禅定。报生此天。虽无色质为碍。而亦随其所作之因。受其果报。故名无色有。(四空诸天者。空处天。识处天。无所有处天。非非想处天也。)				                
						</center></div><hr><center><div class='zw'><a name=86>三藏法数——【三际时】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三际时】
    [出华严经疏并演义钞]    三际时者。西域一岁分为三际。即热时雨时寒时也。一热际时西记云。从正月十六日。至五月十五日。为热时也。二雨际时谓从五月十六日。至九月十五日。为雨时也。三寒际时谓从九月十六日。至正月十五日。为寒时也。				                
						</center></div><hr><center><div class='zw'><a name=87>三藏法数——【三时】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三时】
    [出南岳祖师发愿文]    谓释迦如来入灭之后。教法住世。人有禀教者。即能修行。有修行者。即能证果。是名正法据法住记云。佛告阿难。我灭度后。正法一千年。由女人出家。减五百年。又据善见论云。后为比丘尼。说八敬法。还得一千年。又据法苑珠林云。天人答宣律师曰。佛锡杖在龙窟中。四十年住。为如来灭后。有飞行罗刹。能说十二部经。诈为善比丘。食诸持戒者。为断此恶。故镇龙窟中。复令正法增住四百年。是则正法住世总一千四百年。(梵语阿难。华言庆喜。梵语比丘。华言乞士。八敬法者。一尼百岁。礼初夏比丘足。二不得骂谤比丘。三不得举比丘过。四从僧受具戒。五有过从僧忏。六半月从僧教诫。七依僧三月安居。八夏讫。从僧自恣法也。梵语罗刹。华言疾鬼。十二部经者。一契经。二重颂。三讽颂。四因缘。五本事。六本生。七希有。八譬喻。九论议。十自说。十一方广。十二授记也。)二像法时像者似也。有教有行。似正法时故也。谓如来灭后。教法住世。人有禀教。即能修行。多不能证果。是名像法。据法住记云。佛千阿难。我灭度后。像法一千年。又据法苑珠林云。由佛锡杖在龙窟中因缘。复令像法增住一千五百年。是则像法住世。总二千五百年。三末法时谓如来灭后。教垂世。人虽有禀教。而不能修行证果。是名末法。据法住记云。佛告阿难。我灭度后。末法一万年。又据法苑珠林云。由佛锡杖在龙窟中因缘。复令末法增住二万年。是则末法总三万年。				                
						</center></div><hr><center><div class='zw'><a name=88>三藏法数——【三阿僧祇劫】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三阿僧祇劫】
    [出天台四教义]    梵语阿僧祇劫。华言无数时。此三僧祇。且约释迦如来修菩萨道时以论分限也。俱舍论问云。既云无数。何复言三。答曰。言无数者。显不可数。非无数也。(梵语释迦。华言能仁。)初阿僧祇谓如来始从古释迦佛至尸弃佛。值七万五千佛。名初阿僧祇。(大论云。释迦文佛先世作瓦师。名大光明。尔时有佛。名释迦文。到瓦师舍寄宿。瓦师以草座灯明石蜜浆三事奉佛。发愿云。我于当来作佛。如今佛名无异。故今作佛。亦号释迦文也。梵语尸弃。又云式弃。华言火。)二阿僧祇谓如来次从尸弃佛至然灯佛。值七万六千佛。名第二阿僧祇。(然灯佛者。大论云。佛初生时。身光如灯。后至成佛。遂名然灯。彼时释迦佛。号曰儒童。以五茎莲华献佛。及礼佛足。见地污湿。即解鹿皮衣覆之。掩泥不足。乃解发覆地。令佛蹈而过之。佛因记曰。汝自此后九十一劫。劫号为贤。汝当作。号释迦交。)三阿僧祇谓如来次从然灯佛至毗婆尸佛。值七万七千佛。名第三阿僧祇。(梵语毗婆尸。亦名维卫。华言胜观。)				                
						</center></div><hr><center><div class='zw'><a name=89>三藏法数——【三相续】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三相续】
    [出楞严经]    一世界相续经云。世为迁流。界为方位。东西南北四维上下为界。过去未来现在为世。故名世界。由众生于清净心体。一念不觉而起妄明。妄明既立。空昧相形。形则摇动。故有风轮执持世界。明觉立坚。故有金轮保持国土。风金相摩。故有火光为变化性。宝明生润。火光上蒸。故有水轮含十方界。此之世界。同诸众生业力。依空安立。而有成坏之劫。坏而复成。成而复坏。终始相续。无有断绝。故名世界相续。(空昧相形者。空即明也。昧即暗也。明暗互相形影。动摇不定。故有风轮生也。执持世界者。金水土三轮。皆为所载持也。明觉立坚者。一念妄明。坚执不移。故有金轮生也。保持国土者。谓金休贵重。故云保持。火光为变化性者。谓火能变生为熟。变腐为坚等。宝明生润者。谓金能生水也。火光上蒸者。火性炎上。水性流下。如火蒸物。气汗流下。故有水轮含十方界。如上所明。乃是三轮相生次第。若论诸轮持于世界。最下空轮持于风轮。风轮持于水轮。水轮持于金轮。而不言土者。土与金同是坚性。故不言也。)二众生相续谓五阴诸法。众共和合而生。名为众生。经云。同业相缠。合离成化。流爱为种。纳想为胎。交遘发生。吸引同业。胎卵湿化。更相变易。所有受业。逐其飞沉。生死死生。无有断绝。故名众生相续。(同业相缠。合离成化者。众生皆由六根对于六尘。同造生死之业。故名同业。业相缠缚。故因缘和合而生。因缘别离而死。化犹变化。谓生死也。流爱为种。纳想为胎者。流。注也。谓识之流爱则为种。神之纳想则为胎也。交遘发生。吸引同业者。遘。遇也。谓男女交相遇会。情所发生。吸撮导引同业之类而入胎也。更相变易者。四生受报。循业不定也。所有受业。逐其飞沉者。随其所受业报。或升或沉。无定趣也。)三业果相续谓众生有杀盗淫三种之业而受其果报。故名业果。经云。汝负我命。我还汝债。经百千劫。常在生死。汝爱我心。我怜汝色。经百千劫。常在缠缚。惟杀盗淫三为根本。随业随报。无有穷尽。故名业果相续。(汝负我命。我还汝债二句。文义互见。如云汝负我命。汝还我命。我负汝债。我还汝债。此杀盗二种业果也。汝爱我心。我怜汝色二句。亦应互见。如云我爱汝心。汝怜我色。此淫欲业果也。)				                
						</center></div><hr><center><div class='zw'><a name=90>三藏法数——【三才配三世间】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三才配三世间】
    [出华严经随疏演义钞]    世间者。隔别名世。间差名间。谓诸法间隔不同也。一天配正觉世间正觉即佛也。谓天道广大。包万象以无余。佛智弘深。极十方而普照。故以天配正觉世间也。二地配器世间世界如器。名器世间。谓地有含藏之能。亦有负载之义。而为世界所依。十方世界无边刹土。亦为一切有情众生所依。故以地配器世间也。三人配众生世间人即六道之一道也。谓世间一切有情之类。皆名众生。以人与众生。皆有觉知之性。故以人配众生世间也。(六道者。天道。人道。修罗道。饿鬼道。畜生道。地狱道也。)				                
						</center></div><hr><center><div class='zw'><a name=91>三藏法数——【器世间说法有三义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【器世间说法有三义】
    [出华严经疏]    一约通力说约犹依也。谓佛以神通力。令诸世间无情之物。皆能说法。故名约通力说。二约融通说谓依报之土。正报之身。性本融通。身既说法。土亦能说。即一说一切说。故名约融通说。三约显理说谓菩萨触对诸境。皆能了知。如对色即显质碍缘生无常等义。触类成教。故名约显理说。				                
						</center></div><hr><center><div class='zw'><a name=92>三藏法数——【三种世间】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种世间】
    [出华严经疏]    一器世间世界如器。名器世间。乃是释迦如来所化之境。即三千世界也。(梵语释迦。华言能仁。三千即小千中千大千也。)二众生世间谓五阴和合。众共而生。间隔不同。故名众生世间。即释迦如来所化之机众也。(五阴者。色阴。受阴。想阴。行阴。识阴也。)三智正觉世间谓如来具大智慧。永离偏邪。深能觉了世间出世间法。故名智正觉世间。即释迦如来能化之智身也。				                
						</center></div><hr><center><div class='zw'><a name=93>三藏法数——【三种世间】[出大智度论]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三种世间】
    [出大智度论]    隔别名世。间差名间。谓十界假名五阴国土三种。一一差别不同。故名三种世间。(十界者。佛界。菩萨界。缘觉界。声闻界。天界。人界。阿修罗界。饿鬼界。畜生界。地狱界也。五阴即众生身。以此身是色受想行识五阴所成故也。)一假名世间(亦名众生世间。)假名者。于十界名世间。(实法者。谓十界五阴皆实有也。假立名字者。谓十界名字。非实有也。既有十界五阴实法。谓十界名字。非实有也。既有十界五阴实法。即有十界众生假名。且如人界中各各有身。即各各有名字也。余界亦然。)二五阴世间(亦名五众世间。)五阴者。色受想行识也。十界五阴。各各差别。故名五阴世间。(色即质碍之色。受即领纳诸尘。想即思想。行即造作。识即分别善恶。以此五者阴覆真性。皆名为阴。)三国土世间国土者。即众生所依之境界也。既有能依之身。即有所依之土。十界所依。各各差别。故名国土世间。				                
						</center></div><hr><center><div class='zw'><a name=94>三藏法数——【三世业】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三世业】
    [出大智度论]    一过去世业谓过去世。若意起贪嗔痴等。即动身口作诸恶业。若意不贪不嗔不痴等。即动身口作诸善业。善恶之业虽殊。皆受现在未来之报。是名过去世业。二现在世业谓现在世。若意起贪嗔痴等。即动身口作诸恶业。若意不贪不嗔不痴等。即动身口作诸善业。善恶之业虽殊。皆受未来之报。是名现在世业。三未来世业谓未来世。必由身口意。造作善恶诸业。虽不现作。望于未来。毕竟不无。是名未来世业。				                
						</center></div><hr><center><div class='zw'><a name=95>三藏法数——【三世】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三世】
    [亦名三际出阿毗达磨集异门足论]    世即迁流之义。亦隔别之义也。一过去世谓善恶诸行。已起已生。已转已聚集。已出现落谢变灭。过去所摄。是名过去世。二未来世谓善恶诸行。未起未生。未聚集未出现。未来所摄。是未来世。三现在世谓善恶诸行。现起现生。现聚集现出现。未转未谢未灭。现在所摄。是名现在世。				                
						</center></div><hr><center><div class='zw'><a name=96>三藏法数——【三千世界】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三千世界】
    [出长阿含经]    一小千世界谓一日一月绕一须弥山。照四天下。山腰是四天王天所居。山顶是三十三天所居。此天之上。有夜摩天。兜率天。乐变化天。他化自在天。梵世天。此名一世界。如此一千世界。一千日月。一千须弥山。一千四天下。一千四天王天。一千三十三天。一千夜摩天。一千兜率天。一千乐变化天。一千他化自在天。一千梵世天。总为第二禅天所覆。是名小千世界。(梵语须弥。华言妙高。四天王者。东方持国天王。南方增长天王。西方广目天王。北方多闻天王。三十三天。即忉利天也。梵语夜摩。华言善时。梵语兜率。华言知足。)二中千世界谓以一千个小千世界则成中千世界。此中千世界中。共有百万日月。百万须弥山。百万四天下。百万四天王天。百万三十三天。百万夜摩天。百万兜率天。百万东变化天。百万他化自在天。百万梵世天。一千二禅天。总为第三禅天所覆。是名中千世界。三大千世界谓以一千个中千世界。则成大千世界。此大千世界中。共有百亿日月。百亿须弥山。百亿四天下。百亿四天王天。百亿三十三天。百亿夜摩天。百亿兜率天。百亿乐变化天。百亿他化自在天。百亿梵世天。百万二禅天。一千三禅天。总为第四禅天所覆。是名大千世界。(亿有四等。一以十万为亿。二以百万为亿。三以千万为亿。四以万万为亿。今言百亿者。则以千万为亿也。)				                
						</center></div><hr><center><div class='zw'><a name=97>三藏法数——【三苦对三界】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三苦对三界】
    [出天台四教仪集注]    一苦苦对欲界谓三界受生。无非是苦。欲界诸境逼迫。苦中复苦。故云苦苦对欲界。二坏苦对色界谓乐坏时苦。名为坏苦。如色界天受禅味之乐。报尽还于五道。受生死苦。故云坏苦对色界。(五道者。人道。修罗道。饿鬼道。畜生道。地狱道也。)三行苦对无色界谓虽无苦乐之境任运。心有生灭名为行苦。如无色界中。虽无质碍之色。而有漏心识。自然是苦。故名行苦对无色界。				                
						</center></div><hr><center><div class='zw'><a name=98>三藏法数——【汤泉三缘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【汤泉三缘】
    [出稽古略]    中天竺国王。名迦胜。问婆舍斯多尊者曰。此苑有泉。热不可探。未知何缘所致。愿为决之。尊者曰。此为汤泉。有三缘所致。一神业谓神不守其道。妄作祸福。以取飨祀。恶业贯盈。使其煎灼此泉。以偿滥祭。二鬼业谓鬼方出罪所。游于人间。以余业力煎灼此泉。以偿宿债。三热石谓热石其色如金。其性常炎。故其出泉如汤。				                
						</center></div><hr><center><div class='zw'><a name=99>三藏法数——【三道】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【三道】
    [出金光明经玄义]    道即能通之义。谓三道更互相通。从烦恼通至业。从业通至苦。从苦复通至烦恼。展转相通。生死不绝。故名三道。一苦道苦即生死之基也。谓三界六道众生。生而复死。死已还生。故名苦道。(三界者。欲界。色界。无色界也。六道者。天道。人道。修罗道。饿鬼道。畜生道。地狱道也。)二烦恼道昏烦之法。恼乱心神。即见思等惑也。谓由此烦恼为因。致感生死之果。故名烦恼道。三业道业即身口所作善恶业行也。谓由此诸业为因。致感生死之果。故名业道。				                
						</center></div><hr><center><div class='zw'>回向:原世间一切众生破无明，入如来境</div></center></body></html> 