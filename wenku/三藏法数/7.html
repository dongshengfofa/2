<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,7' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}ul{list-style:none;width:100%;padding:0px;20px;0px;20px;} 
ul li{width:25%;float:left;font-family:寰蒋闆呴粦;font-size:15px;} ul li a{text-decoration:none;display:block;} 
.huan ul{list-style:none;width:100%;overflow:hidden;margin-bottom:10px;}
.huan ul li{width:100%;font-family:寰蒋闆呴粦;font-size:15px;} 
.huan ul li a{text-decoration:none;display:block;}
.du{width:100%;min-height:800px;_height:100%;border:1px solid #000;display:flex;justify-content:center;align-items:center;}
.du2{width:96%;margin-bottom:180px;}</style></head><body><hr><center><a name=888></a></center><br><div class='du'><div class='du2'><ul><li><a href='#0'>三藏法数——【华严五周因果】</a></li><li><a href='#1'>三藏法数——【五种不翻】</a></li><li><a href='#2'>三藏法数——【五人说经】</a></li><li><a href='#3'>三藏法数——【经五义】</a></li><li><a href='#4'>三藏法数——【五类说法】</a></li><li><a href='#5'>三藏法数——【百法五位】</a></li><li><a href='#6'>三藏法数——【五法】</a></li><li><a href='#7'>三藏法数——【五所依土】</a></li><li><a href='#8'>三藏法数——【五种甚深】</a></li><li><a href='#9'>三藏法数——【如来五种说法】</a></li><li><a href='#10'>三藏法数——【五不赴请】</a></li><li><a href='#11'>三藏法数——【佛有五事】</a></li><li><a href='#12'>三藏法数——【佛五姓】</a></li><li><a href='#13'>三藏法数——【佛观五事降生】</a></li><li><a href='#14'>三藏法数——【五部教主】</a></li><li><a href='#15'>三藏法数——【五教佛身】</a></li><li><a href='#16'>三藏法数——【五种法身】</a></li><li><a href='#17'>三藏法数——【又四华】</a></li><li><a href='#18'>三藏法数——【四华】</a></li><li><a href='#19'>三藏法数——【四兵】</a></li><li><a href='#20'>三藏法数——【虹霓四缘】</a></li><li><a href='#21'>三藏法数——【四葬】</a></li><li><a href='#22'>三藏法数——【怀胎死四】</a></li><li><a href='#23'>三藏法数——【四念珠】</a></li><li><a href='#24'>三藏法数——【一名四实】</a></li><li><a href='#25'>三藏法数——【四知】</a></li><li><a href='#26'>三藏法数——【四种无】</a></li><li><a href='#27'>三藏法数——【四不成】</a></li><li><a href='#28'>三藏法数——【四不见】</a></li><li><a href='#29'>三藏法数——【四不寄附】</a></li><li><a href='#30'>三藏法数——【四求不得】</a></li><li><a href='#31'>三藏法数——【四求】</a></li><li><a href='#32'>三藏法数——【四微】</a></li><li><a href='#33'>三藏法数——【四大】</a></li><li><a href='#34'>三藏法数——【四种我】</a></li><li><a href='#35'>三藏法数——【四机】</a></li><li><a href='#36'>三藏法数——【行四依】</a></li><li><a href='#37'>三藏法数——【四食时】</a></li><li><a href='#38'>三藏法数——【四邪命食】</a></li><li><a href='#39'>三藏法数——【乞食四分】</a></li><li><a href='#40'>三藏法数——【四利须食】</a></li><li><a href='#41'>三藏法数——【四食】</a></li><li><a href='#42'>三藏法数——【四梦】[善见毗婆沙律]</a></li><li><a href='#43'>三藏法数——【四梦】</a></li><li><a href='#44'>三藏法数——【息有四种相】</a></li><li><a href='#45'>三藏法数——【四威仪】</a></li><li><a href='#46'>三藏法数——【四种心】</a></li><li><a href='#47'>三藏法数——【四事不可思议】</a></li><li><a href='#48'>三藏法数——【四光喻智】</a></li><li><a href='#49'>三藏法数——【通局四句】</a></li><li><a href='#50'>三藏法数——【一境四心】</a></li><li><a href='#51'>三藏法数——【四河】</a></li><li><a href='#52'>三藏法数——【海底四宝】</a></li><li><a href='#53'>三藏法数——【净秽四句】</a></li><li><a href='#54'>三藏法数——【舍卫四德】</a></li><li><a href='#55'>三藏法数——【依正四句】</a></li><li><a href='#56'>三藏法数——【世间四义】</a></li><li><a href='#57'>三藏法数——【日照四洲】</a></li><li><a href='#58'>三藏法数——【四大部洲】</a></li><li><a href='#59'>三藏法数——【四风轮】</a></li><li><a href='#60'>三藏法数——【四轮持世界】</a></li><li><a href='#61'>三藏法数——【世界四持】</a></li><li><a href='#62'>三藏法数——【又四土】</a></li><li><a href='#63'>三藏法数——【四土】</a></li><li><a href='#64'>三藏法数——【四劫】</a></li><li><a href='#65'>三藏法数——【四障】</a></li><li><a href='#66'>三藏法数——【四取】</a></li><li><a href='#67'>三藏法数——【四流】</a></li><li><a href='#68'>三藏法数——【四缚】</a></li><li><a href='#69'>三藏法数——【四欲】</a></li><li><a href='#70'>三藏法数——【四种贪】</a></li><li><a href='#71'>三藏法数——【四无明】</a></li><li><a href='#72'>三藏法数——【有漏四种过失】</a></li><li><a href='#73'>三藏法数——【四识住】</a></li><li><a href='#74'>三藏法数——【说法四谤】</a></li><li><a href='#75'>三藏法数——【四人有障】</a></li><li><a href='#76'>三藏法数——【四种法离菩萨行】</a></li><li><a href='#77'>三藏法数——【阿修罗四生】</a></li><li><a href='#78'>三藏法数——【龙四生】</a></li><li><a href='#79'>三藏法数——【鸟四生】</a></li><li><a href='#80'>三藏法数——【一异四句】</a></li><li><a href='#81'>三藏法数——【常等四句】</a></li><li><a href='#82'>三藏法数——【有无四句】</a></li><li><a href='#83'>三藏法数——【四韦陀】</a></li><li><a href='#84'>三藏法数——【外道四见】</a></li><li><a href='#85'>三藏法数——【外道四论】</a></li><li><a href='#86'>三藏法数——【四魔】</a></li><li><a href='#87'>三藏法数——【四事先苦后乐】</a></li><li><a href='#88'>三藏法数——【四法离魔道】</a></li><li><a href='#89'>三藏法数——【四种法为善友】</a></li><li><a href='#90'>三藏法数——【四种白法】</a></li><li><a href='#91'>三藏法数——【四种念佛】</a></li><li><a href='#92'>三藏法数——【四种作意】</a></li><li><a href='#93'>三藏法数——【四种意趣】</a></li><li><a href='#94'>三藏法数——【四种资粮】</a></li><li><a href='#95'>三藏法数——【四空处定】</a></li><li><a href='#96'>三藏法数——【四种定学】</a></li><li><a href='#97'>三藏法数——【四忍】</a></li><li><a href='#98'>三藏法数——【四种持戒】</a></li><li><a href='#99'>三藏法数——【四戒】</a></li></ul></div></div><br><br><br><center><div>来源：佛学在线</div></center><br><br><hr><br><center><div class='zw'><a name=0>三藏法数——【华严五周因果】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【华严五周因果】
    [出华严经疏]    一所信因果谓华严第一会菩提场。说如来依正果报法门。自第一卷至第十一卷。共六品。前五品显舍那依正果德。后一品明佛本因。令人信乐。故名所信因果也。(梵语菩提。华言道。谓如来成道说法之处。故云菩提场。六品者。世主妙严品。如来现相品。普贤三昧品。世界成就品。华藏世界品。遮那品也。)二差别因果谓第二会普光明殿。至第七会重会普光明殿。说十信十住十行十回向十地等觉差别因果之法门。自十二卷至四十八卷。共二十九品。前二十六品辩因。后三品明果。亦名生解因果。故名差别困果也。(普光明殿者。其殿众宝所成。光明照映也。十信者。信心				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=1>三藏法数——【五种不翻】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种不翻】
    [出翻译名义]    翻即翻译。谓译彼梵音而成此华言也。不翻者。以此五种不可翻故也。一秘密不翻微妙深隐曰秘。互不相知曰密。谓诸陀罗尼。是佛秘密之语。经中悉存梵语。是为秘密故不翻也。(梵语陀罗尼。华言总持。亦云咒也。)二多含不翻谓如梵语薄伽梵。具含自在炽盛端严名称吉祥尊贵主义。经中但存梵语。是为多含义故不翻也。三此方无不翻谓如梵语阎浮提。华言胜金洲。西域有树。名阎浮树。下有河。河有金沙。故名胜金。今不言胜金者。以此方无此树故。诸经中但存梵语。是为此方无故不翻也。四顺古不翻谓如梵语阿耨多罗三藐菩提。华言无上正等正觉。虽不此翻。然自汉摩腾法师已来。经中但存梵语。是为顺古故不翻也。五尊重不翻谓如梵语般若。华言智慧。大智度论云。般若实相。甚深尊重。智慧轻薄。是故但云般若。而不言智慧。是为尊重故不翻也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=2>三藏法数——【五人说经】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五人说经】
    [出大智度论]    一佛说谓如来出现于世。为度众生。广说种种诸经。但自金口所宣者。是名佛说。二弟子说弟子即声闻缘觉菩萨等诸大弟子也。谓佛在世时。承佛加被。各运神通。随机演教。化度众生。是名弟子说。三仙说仙即佛会之中。诸大仙人也。谓其从佛入道。誓弘佛化。宣扬正法。饶益有情。是名仙说。四诸天说天即梵释等诸天也。谓如帝释。每于善法堂上。常为忉利诸天。演说般若大经等。是名诸天说。(梵语释提桓因。华言能天主。言帝释者。华梵双举。梵语忉利。华言三十三。梵语般若。华言智慧。)五化人说化人即三乘圣人。随机现化者也。谓如罗睺罗。化作金轮王。而度城东老母。先赞福果因缘。后说大乘妙法。是名化人说。(三乘者。声闻乘。缘觉乘。菩萨乘也。梵语罗睺罗。华言				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=3>三藏法数——【经五义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【经五义】
    [亦云经五名出华严经疏]    一涌泉义涌泉义者。谓如来正教。义无穷尽。犹如涌泉。注而无竭也。二出生义出生义者。谓如来正教。义理深长。展转出生而无尽也。三显示义显示义者。谓如来正教。显示事理。无有隐覆。而能开悟群迷也。四绳墨义绳墨义者。谓如来正教。如彼绳墨。楷定正邪。令诸众生归于正道也。五结鬘义谓结鬘因线。线能贯华结以成鬘者。取贯摄之义。以喻如来正教。贯穿诸法。摄化众生也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=4>三藏法数——【五类说法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五类说法】
    [出华严经疏]    一佛说佛说者。谓一切经法皆是佛说也。然华严一经。亦通菩萨声闻等共说。此言佛说者。如阿僧祇品随好品。乃是如来亲口宣说也。(梵语阿僧祇。华言无数。)二菩萨说菩萨说者。谓诸大菩萨互相宣说以显主伴互融也。如华严经中十住十行十回向等品。皆是菩萨所说也。(十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。十回向者。救一切众生离众生相回向。不坏回向。等一切佛回向。至一切处无尽功德藏回向。随顺平等善根回向。随顺等观一切众生回向。真如相回向。无缚解脱回向。法界无量回向也。)三声闻说声闻说者。谓声闻之人。佛力加被。亦能说法也。如华严经中法界品初。即是声闻所说也。四众生说谓众生亦能说法者。由众生诸佛。体本不二。佛所说法。即众生说。众生说法。即诸佛说。是名众生说也。五器界说器界者。世界如器。即国土也。谓器界亦能说法者。即如来不思议神力而变现也。如华严经菩提树等能作佛事。又如极乐国土。水鸟树林。云台宝网。皆演妙音。是也。(梵语菩提。华言道。菩提树等能作佛事者。谓菩提树及光明宝网皆能演说法音也。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=5>三藏法数——【百法五位】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【百法五位】
    [出显扬圣教论]    百法五位者。谓色法十一。心法有八。心所法五十一。不相应行法二十四。无为法六。总成百法。各有所属。列为五位也。一色位色以质碍为义。色有十一种。即眼耳鼻舌身。色声香味触。及法处所摄一分色。以此十一种皆有质碍。是名色位。(法处是意所取之境。具有四分。一心所法。二不相应行。三无为。四无表色。今言法处所摄一分色。正是无表色也。无表色者。谓意识缘于过去所见之境。虽分别明了。而无表对。故云无表。虽无所表。于所缘境执着不忘。故云色也。)二心法位心法有八种。谓阿赖耶识。眼耳鼻舌身意识。及第七识。虽有八种之名。而皆出于心王。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=6>三藏法数——【五法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五法】
    [出楞伽经]    一名名即假名也。谓一切圣凡。情与无情。若根若尘。各有自相。逐体称呼。是为名也。(根者。眼耳鼻舌身意六根也。尘者。色声香味触法六尘也。)二相相即色相也。谓三界一切品类。洪纤妍丑。情与无情。及根尘诸法。各有形状。是为相也。(三界者。欲界。色界。无色界也。)三妄想妄想者。分别虚妄之念也。谓由前名相二法。起分别心。认假名为自己。执幻相为本身。则有心心数法。种种攀缘。是为妄想也。(心即心王。心数法。即受想行等法也。)四正智正智者。如来明了正见之智也。谓了前诸法。如幻如化。非断非常超过一切凡夫小乘偏邪异见。是为正智也。五如如如如者。不变不异。真如之理也。谓由前正智。观察名相。皆悉如幻。非有非无。名相本空。即真如理。理因智明。智因理发。以智如理。以理如智。是为如如也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=7>三藏法数——【五所依土】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五所依土】
    [出圆觉经略疏钞]    一法性土谓如来清净法身所依之土。以真如为体。然此身土。体无差别。不变不迁。离相寂灭。是名法性土。二实报土谓如来圆满报身所依之土。以无漏五蕴为体。此由往昔修习十力四无所畏等功德成就。无碍庄严。境智融泯。称实感报之所招感。是名实报土。(无漏者。不漏落生死也。五蕴者。色蕴。受蕴。想蕴。行蕴。识蕴也。十力者。知是处非处智力。知过现未来业报智力。知诸禅解脱三昧智力。知诸根胜劣智力。知种种解智力。知种种界智力。知一切至处道智力。知天眼无碍智力。知宿命无漏智力。知永断习气智力也。四无所畏者。一切智无所畏。漏尽无所畏。说障道无所畏。说尽苦道无所畏也。)三色相土谓如来微尘相海身所依之土。以自行后得智为体。此由万德德成就。众宝庄严。周圆无际。是名色相土。(自行后得智者。谓如来自行满足。觉体圆明。后起妙用之智也。)四他受用土他受用者。他机感见而受用也。谓如来他受用身所依之土。以利他后得智为体。此由修德。随住十地菩萨所宜变现。以大慈悲力。而现大小胜劣种种净土。是名他受用土。(十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。菩萨。梵语具云菩提萨埵。华言觉有情。)五变化土改易不常为变。无而忽有为化。谓如来变化身所依之土。以利他成事智为体。此由往昔修习利他之行。故能随众生心。变现净秽种种国土。是名变化土。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=8>三藏法数——【五种甚深】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种甚深】
    [出法华论]    甚深者。即如来所证真如理智境界也。以此五法深妙难解。非声闻缘觉之所能知故也。一义甚深义甚深者。谓如来所证种智性义。微妙不可思议也。二实体甚深实体甚深者。谓如来所证实相理体。不空不有。非如非异。不可思议也。三内证深内证甚深者。谓如来所证所得一切智慧。甚深无量。其智慧门。难解难入。不可思议也。四依止甚深依止甚深者。谓如来所证真如法体。遍一切处。无染无净。不变不迁。于一切法。不即不离。不可思议也。五无上甚深无上甚深者。谓如来所证阿耨多罗三藐菩提。而一切声闻辟支佛等所不能思议也。(梵语阿耨多罗三藐三菩提。华言无上正等正觉。辟支。梵语具云辟支迦罗。华言缘觉。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=9>三藏法数——【如来五种说法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【如来五种说法】
    [出思益梵天所问经]    一言说言说者。以言音而说法也。谓如来或说过去未来现在之法。或说世间出世间法。悉为化导众生。乃至恒河沙劫说无穷尽。虽如是说。而不坏法性。亦不着法性也。二随宜随宜者。随顺众生之所宜也。谓如来所说种种诸法。或偏或圆。或顿或惭。皆是随顺众生之机。称其根器。悉令开解也。三方便方即方法。便即便宜。犹善巧也。谓如来说布施得大富。说持戒得生天。说忍辱得离诸嗔恚。说精进得具诸功德说禅定得息诸散乱。说智慧得舍诸烦恼。如是种种方便。开化众生。莫不为令超脱苦轮。得诸法乐也。四法门法者。如来所说之法也。门以出入为义。谓如来说诸妙法。开解脱门。普令一切有情。皆得出离生死苦趣。而入解脱清净之域也。五大悲悲。愍伤也。谓如来愍众生故。兴大悲心为之说法而拔其苦也。若众生着贪爱者。为说不净。着嗔恚者。为说慈悲。乃至染着法者。说一切离染之法。乐着众苦不净。而居家者为说出离之法。如来作如是种种说者。莫不为令一切众生。脱离众苦也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=10>三藏法数——【五不赴请】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五不赴请】
    [出根本说一切有部毗柰耶]    根本毗柰耶云。有一长者。请佛及僧。就家设供。比丘皆去。惟世尊独留在寺令人取食。不赴其请。故说此五种因缘也。(梵语比丘。华言乞士。)一为宴默而居为宴默而居者。谓如来深入禅定。寂然宴默。故不赴请。二为诸天说法为诸天说法者。谓如来为诸天众。宣说法要。故不赴请。三为观察病为观察病者。谓时有病僧。如来为瞻察调理。故不赴请。四为看诸卧具为看诸卧具者。时有商人施僧妙氎。比丘得氎。制新卧具。弃旧卧具。狼籍于地。佛欲待比丘去。往彼瞻看。故不赴请。五为制其学处制谓制立。学处即当学戒也。以比丘不应制新卧具。弃掷旧者。佛欲制其学戒。故不赴请。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=11>三藏法数——【佛有五事】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【佛有五事】
    [出增一阿含经]    一当转法轮当转法轮者。谓如来出世。既成道已。当转法轮。度脱有情。饶益一世。如转四谛法轮。先度五比丘等是也。(四谛者。苦谛。集谛。灭谛。道谛也。五比丘者。一阿鞞。二跋提。三拘利。四陈如。五迦叶也。)二与父说法与父说法者。谓如来既成道已。惟念父恩最重。当与说法。令其享寿无穷。正法治化。及得远离尘垢。得法眼净。是故还于本国。与父说法。普曜经云。佛出家时。与父母誓。若得佛道。还度父母。今得佛道。必当还国。说法度脱。不违本誓也。(法眼者。谓见色心粗细因缘假名俗谛诸法也。)三与母说法与母说法者。谓如来成道已。惟念母恩。育养情深。况有誓愿。还度父母。是故为其说法。令得解脱。如升忉利天宫。为母说法是也。(梵语忉利。华言三十三。)四当与凡夫立菩萨行当与凡夫立菩萨行者。谓如来出世。既成道已。当度一切有情。故说六度万行之法。与诸凡夫成立菩萨大乘之行。转度一切。同成正觉也。(六度者。一布施二持戒。三忍辱。四精进。五禅定。六智慧。)五当授菩萨莂者。莂即记莂。佛授菩萨记。分别当来成佛劫国名号也。谓如来既成道已。观诸大乘机器。若行菩萨道已成熟者。而为说法。即授其记。令彼当来皆得作佛也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=12>三藏法数——【佛五姓】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【佛五姓】
    [出释氏要览]    西域记云。姓所以系统百世。使不别也。佛祖统纪云。世人皆知如来为刹帝利之王种。而不知瞿昙释迦。前后立姓之由。瞿昙之义有四。或云纯淑。或云地最胜。此从本德而称也。或云甘蔗。或云日种。此就本缘而言也。释迦之义有三。据德立号。则曰能仁。依处称名。则曰舍夷真林。然释迦立姓之由。虽因甘蔗王之四子。而实出自瞿昙也。瞿昙释迦。称虽有异。姓即是一。或加日种甘蔗舍夷。列为五姓。则本末相分。源流一致。是知舍夷释迦二姓。出自甘蔗。甘蔗出自瞿昙。其实皆刹帝利王之一姓也。(梵语刹帝利。华言田主。)一瞿昙梵语瞿昙。华言纯淑。又云地最胜。谓于人类中此族最胜故也。十二游经云。劫初有王。名大茆草王。禅于臣。往师瞿昙仙人修道。遂受其姓。名小瞿昙。后裔相承为姓。故云瞿昙也。二甘蔗本行经云。大茆草王。(即小瞿昙。)得成王仙。寿命极长。老不能行。时诸弟子出外乞食。恐师有虎狼之患。遂以草笼盛之。悬于树上。猎人遥见。谓彼是鸟。乃射之。滴血于地。生二甘蔗。日炙开剖。一出童男。一出童女。大臣闻之。逆归王宫。养育长成。男名善生。以王种故。遂立为王。号甘蔗。后裔相承为姓。故云甘蔗也。三日种谓甘蔗王。由日炙甘蔗而生。遂以日为种。故云日种。四舍夷谓甘蔗王第四子。名别成。为你摈出。至雪山真直树林住。其后建国。名舍夷。遂以其处为姓。故云舍夷。五释迦梵语释迦。华言能仁。本行经云。甘蔗王第一妃善贤。生子名长寿。第二妃生四子。一名炬面。二名金色。三名象众。四名别成。时善贤妃欲立长寿。白王摈遣四子出国。至雪山北。住直树林中。其第四子别成为王。自立城居。以德化人。即为强国。父王追悔。遣使往召。辞过不还。父王叹曰。我子释迦。遂以德为姓。故云释迦也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=13>三藏法数——【佛观五事降生】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【佛观五事降生】
    [出因果经]    佛于兜率天宫。将欲降生。先观五事而后托胎也。(梵语兜率。华言知足。)一观诸众生熟与未熟谓如来将欲降生。先观众生根机熟与未熟。以此土众生根机成熟可度。故现降生也。二观时至未至谓如来将欲降生。先观众生可度之时至与未至。以度生时至。故现降生也。三观诸国土何国处中谓如来将欲降生。先观世界何国居中。以迦毗罗国。居大千世界之中。故于此国现降生也。(梵语迦毗罗。华言黄色。)四观诸种族何最盛谓如来将欲降生。先观种族贵盛。以刹帝利种族极贵最盛。故于此族现降生也。(梵语刹帝利。华言田主。)五观过去因缘谁最真正应为父母谓如来将欲降生。先观过去因缘。谁可为其父母。以净饭王摩耶夫人。真正无邪。宿有因缘。可为父母。故于此至王宫降生也。(摩耶。梵语具云摩诃摩耶。华言大术。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=14>三藏法数——【五部教主】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五部教主】
    [出大乐金刚不空真实三昧耶经理趣释]    部谓部类。教谓言教。主即主宰。此之五部。乃是如来金刚不空真实三昧法门也。而依五方立五部。以五佛为主者。各有所表也。中方毗卢遮那。即释迦如来也。四方四佛。乃释迦化现。以表诸佛同十法身也。以如来入种种三摩地。说种种陀罗尼门。虽各分部类。各有坛法。而皆与般若理趣相应也。然此法门。为令众生三业清净。得金刚智三摩地而行慧施。不为烦恼染污。成就无上菩提。而证清净法身也。(梵语三昧。华言正定。梵语毗卢遮那。华言遍一切处。梵语释迦。华言能仁。梵语三摩地。华言等持。梵语陀罗尼。华言总持。梵语般若。华言智慧。三业者。身业。口				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=15>三藏法数——【五教佛身】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五教佛身】
    [出华严一乘教义分齐章]    五教者。即小始终顿圆也。佛身即如来之身也。如来之身。遍一切处。本无大小形量。但为众生根器利钝不同。故曲垂方便。演说种种法门。示现种种身相。即有五教佛身之异也。一小教丈六金身谓如来示现降生。出家成道。于鹿野苑说四谛生灭之法。专化二乘。而乘但见丈六金身。故名小教六金身也。(四谛者。苦谛。集谛。灭谛。道谛也。二乘者。声闻乘。缘觉乘也。)二始教千百亿化身谓如来次说大乘之法。广谈法相。于千百亿世界中。示现种种色身。正化菩萨。兼化二乘。以众生所见。各各不同。故名始教千百亿化身也。(菩萨。梵语具云菩提萨埵。华言觉有情。)三终教丈六即真身谓如来次说大乘终极之理。会一切法咸归实性。二乘阐提。悉得成佛。机缘既熟。所见如来丈六之身即是真常之体。故名终教丈六即真身也。(阐提。梵语具云一阐提。华言信不具。)四顿教丈六即法身谓如来不从渐次。唯谈圆顿之理。空有两亡。色心无碍。大乘菩萨了一切法无非法身。故名顿教丈六即法身也。五圆教具足十身谓如来称性宣扬。圆融法界之理。法法互融。尘尘无碍。统诸教差别之身。全法界平等之体。菩提愿智等身。无不具足。故名圆教具足十身也。(梵语菩提。华言道。十身者。菩提身。愿身。化身。力持身。相好庄严身。威势身。意生身。福德身。法身。智身也。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=16>三藏法数——【五种法身】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【五种法身】
    [出华严经随疏演义钞]    一法性生身谓此法性。体本圆常。该通万有。如来之身。由此出生。故名法性生身。二功德法身谓如来以万行功德为因。而成法身之果。故名功德法身。三变化法身谓如来法身。无感不形。无机不应。如千江月。随水现影。影虽有殊。月本是一。故名变化法身。四虚空法身谓如来法身。融通三际。包括大千。一性圆明。诸尘不染。故名虚空法身。(三际者。即过去。现在。未来三世也。)五实相法身谓如来法身。离诸虚妄。会极真如。不生不灭。故名实相法身。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=17>三藏法数——【又四华】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【又四华】
    [出法华文句]    一曼陀罗华梵语曼陀罗。华言适意。又云白华。二摩诃曼陀罗华梵语摩诃。华言大。即大适意。亦云大白华。三曼殊沙华梵语曼殊沙。华言柔软。又云赤华。四摩诃曼殊沙华梵语摩诃曼殊沙。华言大柔软。亦云大赤华。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=18>三藏法数——【四华】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四华】
    [出翻译名义]    一分陀利梵语分陀利。华言白莲华。二优钵罗梵语优钵罗。华言青莲华。三钵特摩梵语钵特摩。华言红莲华。四拘勿投梵语拘勿投。亦云拘某陀。华言黄莲华。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=19>三藏法数——【四兵】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四兵】
    [出长阿含经]    谓转轮王出游之时。即集此四兵。随从而卫护也。一象兵谓转轮王出游之时。其军士皆乘象也。二马兵谓转轮王游之时。其军士皆乘马也。三车兵谓转轮王出游之时。其军士皆乘车也。四步兵谓转轮王出游之时。其军士皆带甲胄。随从步行也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=20>三藏法数——【虹霓四缘】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【虹霓四缘】
    [出法集经]    经中因明菩萨。善根业行因缘。而有胜妙果报不同。故立多种譬喻。此霓为一也。谓诸菩萨因于善根业行。而有香华种种技乐音声。于虚空中自然而作。以为供养。然彼业行因缘。虽不至于技乐音声之中。而亦因彼善业。而有种种胜妙供养果报也。譬如虚空杂色虹起。而因地水火风四大因缘而生。然四大虽不至于虹霓之中。亦因四大而有种种色相显现。故说虹霓四缘也。一地大生黄谓虹霓体具众色。其中黄色。乃假地大而能映现。盖土之色性本黄。虹必依地而起。故云地大生黄也。二水大生青谓虹霓体具众色。其中青色。乃假水大照映而起。盖水之色性本青。虹必因雨而有。故云水大生青也。三火大生赤谓虹霓体具众色。其中赤色。乃因火大而能显发。盖火之色性本赤。虹必因日照而现。故云火大生赤也。四风生大轮谓虹霓随处现起。初无实体。因假风大之力所持。而体如轮晕之相。盖风之体性。本能运动。故云风大生轮也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=21>三藏法数——【四葬】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四葬】
    [出法苑珠林]    此四葬法。皆西域殡葬之法也。一水葬水葬者。谓弃置江河。以饲鳖也。二火葬火葬者。谓积薪而焚。灭诸有相也。三土葬土葬者。谓埋藏岸傍。以取速朽也。四林葬林葬者。谓露置寒林。饲诸禽兽也。(寒林即西域弃尸处。僧祇律云。谓多死尸。凡入者。可畏毛寒。故名寒林。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=22>三藏法数——【怀胎死四】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【怀胎死四】
    [出出曜经]    谓调达比丘。染着世利。于阿难所。求学神通。能于虚空。作十八变。涌没自由。时阿阇世王太子。见其神变。日给五百釜食。随时供养。于是世尊告诸比丘。汝等勿学调达。贪着供养。自陷于罪。亦陷他人。遂说偈喻云。芭蕉以实死。竹芦实亦然。駏驉坐姙死。士以贪自丧。(梵语调达。华言天热。梵语阿难。华言庆喜。梵语阿阇世。华言未生怨。駏驉即骡也。姙即孕也。)一芭蕉生实谓芭蕉本是危脆之物。若更开华生实。不久即枯死。以喻人身无常。亦不坚实。若更要求名誉。贪着利养。则自陷于罪。亦陷他人也。(此下三喻义同。)二芦开华谓芦苇亦是危脆之物。若更开华。不久即枯死也。三竹生米谓一切。若根力衰败。枝则生米。不久即枯死也。四駏驉姙谓駏驉若怀姙。即母子俱丧也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=23>三藏法数——【四念珠】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四念珠】
    [出金刚顶瑜伽念珠经]    念珠者。佛令众生欲灭烦恼。当持数珠常随其身。专心系念诸佛名号。故说数珠之多少。功德之胜劣。而有四种之不同也。金刚萨埵菩萨偈云。念珠功德有四种。上品最胜及中下。一千八十以为上。一百八珠为最胜。五十四珠以为中。二十七珠为下类。手持念珠当心上。静虑离念心专注。设安顶髺或挂身。或安颈上及安臂。由安顶髺净无间。由带颈上净四重。手持臂上除众罪。能令行人悉清净。(净无间者。无间地狱之业得清净也。净四重者。杀生偷盗淫欲妄语之业得清净也。)一一千八十珠为上品此珠为上品者。以其数多。若持此珠念佛名号。则功德利益。极为上品准校量数珠功德经云。此珠若以木槵为者。或掐一过。得福千倍。莲子为者。得福万倍。水晶为者。得福千亿倍。菩提子为者。得福无量也。二一百八珠为最胜此珠为最胜者。以其数次于上品。若持以念佛名号。则功德利益为最胜也。若以木槵莲子水晶菩提子为者。其持掐所得之福。亦如前也。三五十四珠为中品此珠为中品者。以其数又次于前。若持以念佛名号。则功德利益为中品也。若以木槵莲子水晶菩提子为者。其持掐所得之福。亦如前也。四二十七珠为下品此珠为下品者。以其数又次于前。若持以念佛名号。则功德利益为下品也。若以木槵莲子水晶菩提子为者。其持掐所得之福。亦如前也。然此皆以珠数多寡。而分四品之别。若能专心持念。则功德平等而无异也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=24>三藏法数——【一名四实】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【一名四实】
    [出涅槃经]    一名谓先陀婆。四实谓水盐器马。如是四法。皆同此一名。此是大王密语。经云。譬如大王告诸群臣。先陀婆来。有智之臣。善知此名。若王心欲水时。口索先陀婆者。智臣善知王意。即以水奉之。索后三物。亦称先陀婆。智臣即以三物随意奉之。以譬如来密语。甚深难解。诸大乘经。亦复如是。若说四无常。大乘菩萨。应当善知。此是如来为诸众生说无常苦空无我之相。令得证于涅槃解脱之道。(菩萨。梵语具云菩提萨埵。华言觉有情。梵语涅槃。华言灭度。)一水经云。若王欲洗时。索先陀婆。智臣即便奉水。谓水无定性。在方器则方。在圆器则圆。以譬如来为诸众生说入涅槃。大乘菩萨。即知此是如来为计常者说无常相。欲令众生修无常想也。二盐经云。若王欲食时。索先陀婆。智臣即便奉盐。谓盐味苦。以譬如来或说正法当灭。大乘菩萨。妈知此是如来为计乐者说于苦相。欲令众生多修苦想也。三器经云。若王食已。将欲饮浆。索先陀婆。智臣即便奉器。谓器中本空。以譬如来或说空者。是正解脱。大乘菩萨。即知此是如来说正解脱。欲令众生修学空想也。四马经云。若王欲游。索先陀婆。智臣即便奉马。谓马由人策。不得自在。以譬如来或说我今病苦。大乘菩萨。即知此是如来为计我者说无我相。欲令众生修无我想也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=25>三藏法数——【四知】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四知】
    [出佛说骂意经]    一天知谓人一念心起。若善若恶。虽未形现。天神已自知之。照临们上矣。二地知谓人一念心起。若善若恶。虽未形现。地神已自知之。鉴察于下矣。三傍人知谓人作善作恶。于隐僻之处。自谓无人知。而不知傍人已知之矣。四自知谓心欲作善作恶。人虽未知。自意已先知之矣。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=26>三藏法数——【四种无】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种无】
    [出涅槃经]    一未有名无谓梵志妄计涅槃之法。在众生烦恼心中。不可说有。譬如瓶未出泥。名为无瓶。盖外道不知众生烦恼心中。实具涅槃之德。故佛答言。如是涅槃。非是先无。同泥无瓶。(梵语梵志。华言净裔。梵语涅槃。华言灭度。)二灭已名无谓梵志妄计灭烦恼已。名为涅槃。涅槃即无。譬如瓶既坏已。名为无瓶。盖外道不知烦恼既灭涅槃即显。故佛答言。亦非灭无。同瓶坏已。三异相名无谓梵志妄计烦恼涅槃。其相即异。谓烦恼中无涅槃。涅槃中无烦恼。譬如牛中无马。马中无牛。盖外道不知转烦恼即是涅槃。转涅槃即是烦恼。故佛答言。虽牛中无马。不可说言牛亦是无。虽马中无牛。不可说言马亦是无。如此则不可言烦恼中无涅槃。涅槃中无烦恼也。四毕竟名无谓梵志妄计涅槃之法。毕竟无有。名之为无。譬如龟毛兔角。实不可得。盖外道不知涅槃之德。其性常住。不可毁坏。故佛答言。亦非毕竟无。如龟毛兔角。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=27>三藏法数——【四不成】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四不成】
    [出因明入正理论]    一两俱不成谓声是无常。非眼所见。若言声是眼见。而声与眼。俱不能成。是名两俱不成。二随一不成谓声是所作性故。以声显论。声是实法。若不将名句文等共相为用。则不成其论矣。是名随一不成。三犹豫不成谓如见云雾等即起疑惑。以为是火非火。疑心不决。是名犹豫不成。四所依不成谓虚空实有。为万物所依。若言虚空定无。则万物无所依。是名所依不成。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=28>三藏法数——【四不见】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四不见】
    [出圆觉经钞]    一鱼不见水谓鱼以水为窟宅。游泳水中。悉无所障。故云鱼不见水。二人不见风谓风发于万窍。但有声响可闻。而无形相可见。故云人不见风。三迷不见性谓灵明觉知之性。人人本具。但为烦恼无明覆障。迷而不了。故云迷不见性。四悟不见空谓修行之人。既能觉了灵知之性。本来空寂。而此空性亦不可得。故云悟不见空。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=29>三藏法数——【四不寄附】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四不寄附】
    [出优婆塞戒经]    经云。佛言。善男子。受优婆塞戒者。先学世事。既学通达。如法求财。若得财物。应供父母妻子眷属。其余藏积俟用。不应寄附四处也。(梵语优婆塞。华言清净士。一老人谓年老之人。死日渐近。故所有财物。不应寄附于彼也。二远处谓道路隔远之处。缓急要用。取讨难及。故所有财物。不应寄附于彼也。三恶人谓不善之人。禀性凶恶。若见财物。恐生贪夺之心。故不应寄附于彼也。四大力谓豪强之人。倚恃势力。若见财物。恐生贪夺之心。故不应寄附于彼也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=30>三藏法数——【四求不得】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四求不得】
    [出大乘庄严经论]    求者推求也。论云。菩萨以四种求诸法。皆不可得。不可得。即是空也。故名求不得。一名求不得名即假名。谓若有是物。则有是名。以此推之。物则为主。名则为客。名既为客。则是假名。推求实义。了不可得。故论云。推名于物是客。故云名求不得。二物求不得物即事物。谓虽有其物。若无其名。物不自显。以此推之。名亦是主。物亦是客。物既是客。亦成虚假。故论云。推物于名是客。故云物求不得。三自性求不得谓名之与物。各有自体这性。若推名之自性及物之自性。但有虚假之名。皆无真实之义。故论云。推名自性及物自性。知俱是假。故云自性求不得。四差别求不得谓于名于物。各有差别之相。一一分别推求。悉归于空。皆不可得。故论云。推名差别及物差别。知俱空故。悉不可得。故云差别求不得。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=31>三藏法数——【四求】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四求】
    [出法集经]    一欲爱谓于欲界五尘而起贪爱也。因贪爱故。推求不已。是名欲爱。(五尘者。色尘。声尘。香尘。味尘。触尘也。)二色爱谓于色界禅定而起贪受也。因贪爱故。推求不已。是名色爱。三无色爱谓于无色界禅定而起贪受也。因贪爱故。推求不已。是名无色爱。四无有爱无有。即空也。谓于涅槃真空之法而起贪爱敢。因贪爱故。推求不已。是名无有爱。(梵语涅槃。华言灭度。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=32>三藏法数——【四微】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四微】
    [出金光明经文句记]    四微者。谓色香味触也。因对四大。称为四微。又复四大皆由四微所成。故大智度论云。地有色香味触重故。自无所作。水少香故。动作胜地。火少香味故。势胜于水。风少色香味故。动作胜火。一微色者。谓眼所见种种诸色也。以其微细。故名色微。二香微香者。谓鼻所嗅种种诸香也。以其微细。故名香微。三味微味者。谓舌所尝种种诸味也。以其微细。故名味微。四触微触者。谓身分所觉种种诸触也。以其微细。故名触微。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=33>三藏法数——【四大】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四大】
    [出圆觉经]    四大者。谓人之身。揽外地水火风四大而成内身四大。因对色香味触四微。故称为四大也。一地大地以坚碍为性。谓眼耳鼻舌身等。名为地大。若不假水。则不和合。经云。发毛爪齿。皮肉筋骨等。皆归于地。是也。二水大水以润湿为性。谓唾涕津液等。名为水大。若不假地。即便流散。经云。唾涕脓血。津液涎沫痰泪精气。大小便利。皆归于水。是也。三火大火以燥热为性。谓身中暖气。名为火大。若不假风。则不增长。经云。暖气归火。是也。四风大风以动转为性。谓出入息及身动转。名为风大。此身动作。皆由风转。经云。动转归风。是也。(动转归风者。凡身动转。皆属风也。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=34>三藏法数——【四种我】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种我】
    [出圆觉经略疏]    一凡无妄计我谓世间凡夫之人。不了五阴等法皆空。于中妄计我身。强立主宰。造作诸业。流转生死。无有休息。是为凡夫妄计我。(五阴者。色阴。受阴。想阴。行阴。识阴也。)二外道神我谓外道之人。于五阴中妄计识神如麻豆等。或计遍身。起于我见。坠堕边邪。轮回生死。是为外道神我。三三乘假我谓三乘之人。了知一切五阴等法。虚假不实。悉无有我。是为三乘假我。(三乘者。声闻乘。缘觉乘。菩萨乘也。)四法身真我谓如来法身。量等虚空。无所不遍。故于无我法中。明八自在我。是为法身真我。(八自在我者。一能示一身以为多身。二示一尘身。满大千界。三大身轻举远到。四现无量类。常居一土。五诸根互用。六得一切法。如无法想。七说一偈义。经无量劫。八身遍诸处。犹如虚空也。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=35>三藏法数——【四机】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四机】
    [出法华文句]    四机者。机即机器。又机缘也。有可发之义。故名为机。一人天机谓诸恶莫作。诸善奉行。是名人天机。二二乘机谓厌畏生死。忻尚涅槃。是名二乘机。(梵语涅槃。华言灭度。二乘者。声闻乘。缘觉乘也。)三菩萨机谓先人后己。慈悲仁让。是名菩萨机。(菩萨。梵语具云菩提萨埵。华言觉有情。)四佛机谓一切诸法中。悉以等观入。一切无碍人。一道出生死。是名佛机。(等观者。即非空非假。平等中道观也。一道出生死者。能中道观顿断诸惑。顿出生死也。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=36>三藏法数——【行四依】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【行四依】
    [出四分律藏]    谓出家之人。依此四法而修。则能成就圣道也。一着粪扫衣着粪扫衣者。谓视同粪土。扫除不用。即世人所弃币垢之依也。修道之人。当收拾净洗。补凑穿着。如此则心无所恋。能成道业矣。二常行乞食乞食者。谓出家之人。常以乞食自活其命也。三树下坐树下坐者。谓出家之人。不宜营治舍宅。当于树下或石窟中。随便而居。修习禅定也。四用陈腐药用陈腐药者。谓出家之人。若患病时。当用陈年朽腐之药而调治之。病瘥即止。不得贪乐新好药物而预积蓄也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=37>三藏法数——【四食时】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四食时】
    [出法苑珠林]    一天食时天食时者。谓清旦时。即诸天所食之时也。二法食时法食时者。谓三世诸佛。皆以午时为法食时。过此即非时也。(三世者。运动。未来。现在也。)三畜生食时畜生食时者。谓日暮时。即是畜生所食之时也。四鬼神食时鬼神食时者。谓昏夜时。即是鬼神所食之时也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=38>三藏法数——【四邪命食】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四邪命食】
    [出大智度论]    谓诸比丘。当以乞食清净自活。不应以下口仰口方口维口四种邪命之食以自活命也。一下口食谓种植田园。合和汤药。以求衣食而自活命。是名下口食也。二仰口食谓仰观星宿日月风雨雷电霹雳术数之光。以求衣食而自活命。是名仰口食也。三方口食谓曲媚豪势。通使四方。巧言多求以自活命。是名方口食也。四维口食维即四维也。谓学种种咒术。卜算吉凶。以求衣食而自活命。是名维口食也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=39>三藏法数——【乞食四分】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【乞食四分】
    [出宝云经]    乞食之法。一日止以七家为限。为无多贪故也。出家之人。常行乞食。复分作四分。故名乞食四分。一分奉同梵行者同梵行者。谓同修净行之人也。凡乞食时。必有同修之人。看守房舍。或有老病。不便行履者。得食归时。则以一分奉之。令其饱满。亦得安心修道也。一分与穷乞人与穷乞人者。谓乞得食时。遇有穷苦求乞之人。当起怜悯心。作自饥想。亦以一分施之。令其饱满。劝他修善也。一分与诸鬼神与诸鬼神者。谓乞得食时。即以净器盛贮一分。待日晡时。则然香讽咒加持。普施一切鬼神。令其饱满。出离苦趣。悉得解脱也。一分自食自食者。谓乞得食时。除前三分之外。唯留一分。或多或少。则自食之。食已。安心行道。庶不虚受信施也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=40>三藏法数——【四利须食】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四利须食】
    [出释氏要览]    一资身为道谓修行之人。若无饮食。则身疲力倦。命且不支。岂能进道。若得饮食盗益于身。则心安体健。乃可进道。故须食也。二义身中虫谓人身中多有诸虫。若缺饮食。则虫钻刺。身亦不安。必当及时进食而调义之。故须食也。三生施者福谓修行之人。持戒清净。专心修道。则能福利人天。若有檀越。施以饮食。使其成就道业。能令施者亦获福报。故须食也。(梵语檀。华言施。称檀越者。谓人行施。能越贫穷苦也。)四破饿外道谓外道自以吞饥忍饿为解脱法。即自饥饿而不知。徙受困苦。安能解脱。故修行之人。日中受食。资其进道。兼破外道不应饥饿。故须食也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=41>三藏法数——【四食】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四食】
    [出华严经随疏演义钞]    一段食段即分段。食有盗益之义。谓以香味触三尘为体。入腹变坏。资益诸根。故言段食。古译经律。皆为搏食。以手团曰搏。后译复言浆饮等不可搏。遂译为段食。二触食触即对也。谓产识所对色等诸尘柔软细滑冷暖等触而生喜乐。俱能资益诸根。故名触食。(六识者。眼识。耳识。鼻识。舌识。身识。意识也。按翻译名义注释云。见色爱著名食。岂非触食义耶。设非触食。何以观戏剧等。终日不食而不饥也。)三思食思即意思。谓第六识思于可爱之境。生希望意而能润益诸根。如人饥渴。至饮食处。望得饮食而身不死。故名思食。(第六识。即意识也。)四识食识以执持为义。即第八识也。由前三食势分所资。能令此识增胜。执持诸根。故名识食。(第八识。即藏识也。按翻译名义注释云。识食。地狱众生及无色界中无边识处天等。皆用识持以为其食。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=42>三藏法数——【四梦】[善见毗婆沙律]</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四梦】
    [出善见毗婆沙律]    一四大不和梦谓或梦山崩。或梦自身飞腾虚空。或梦见虎狼及贼追逐。此因地水火风四大不调。心神散逸。故有此梦。是名四大不和梦。二先见梦谓日间先见男女苦乐等境。夜则随梦。犹如日间所见。是名先见梦。三天人梦谓若人修善。乃感天人为现善梦。令其善根增长。若人作恶。亦感天人为现恶梦。令其怖恶生善。是名天人梦。四想梦谓若人前世。或有福德。或有罪障。有福德者。多思想善事。则现善梦。有罪障者。多思想恶事。则现恶梦。是名想梦。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=43>三藏法数——【四梦】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四梦】
        一无明习气梦谓由无明烦恼。积习气分。覆蔽真如之性。无所最了。以致心神颠倒。形于梦想也。二善恶先征梦谓人凡有善恶吉凶之事。必先形于梦寐以为征验也。三四大偏增梦谓人由地水火风四大而成于身。若地大增。身则沉重。水大增。身则浮肿。火大增。身则壮热。风大增。身则急胀。四大不调。则身心不安。心不安。则形于梦寐也。四巡游旧识梦谓人平昔游历之处。或有所见所闻。若美若恶。击念不舍。而形于梦也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=44>三藏法数——【息有四种相】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【息有四种相】
    [出修习止观坐禅法要]    息即鼻中出入之气也。谓坐禅之人。若欲摄心入定。必先行数息之法。息有四种不同。故须拣其粗而守其细也。一风谓鼻中之气。出入有声为风。坐禅之人。若依之而数。则心散难调。故须拣而不用也。二喘谓鼻中之气。虽无声相。而滞不通者为喘。坐禅之人。若依之而数。则心结难定。故须拣而不用也。三气谓鼻中之气。虽无风喘之相。而出入不细者为气。坐禅之人。若依之而数。则心劳难定。故须拣而不用也。四息谓鼻中之气。无前三种粗相。而出入绵绵。若存若亡者为息。坐禅之人。依之而数。则资神安隐。情抱豫。其心易定。故须守而不舍也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=45>三藏法数——【四威仪】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四威仪】
    [出菩萨善戒经]    谓修道之人。心不放逸。若行若坐。常在调摄其心。成就道业。虽久于行坐。亦当忍其劳苦。非时不住。非时不卧。设或住卧之时。常存佛法正念。如理而住。于此四法。动合规矩。不失律仪。是为四威仪也。一得谓修道之人。举止动步。心不外驰。无有轻躁。常在正念。以成三昧。如法而行也。(梵语三味。华言正定。)二住谓修道之人。非时不住。若或住时。随所住处。常念供养三宝。赞叹经法。广为人说。思惟经义。如法而住也。(三宝者。佛实。法宝。僧宝也。)三坐谓修道之人。加趺宴坐。谛观实相。永绝缘虑。澄湛虚寂。端肃威仪。如法而坐也。四卧谓修道之人。非时不卧。为调摄身心。或时暂卧。则右胁宴安。不忘正念。心无昏乱。如法而卧也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=46>三藏法数——【四种心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种心】
    [出翻译名义]    一肉团心肉团心者。即父母所生血肉之团。状似莲华开合。乃意识所依之处也。二缘虑心缘虑心者。即缘持思虑之心。此通第八识而言。谓眼缘色。乃至第八缘根身种子器世间故也。(通第八只者。此缘虑心。以第八藏识为体故也。根身者。根即眼等诸根。身即色身也。种子者。即善恶种子也。器世间者。以世界如器故也。)三积聚精要心积聚精要心者。谓诸经中积集一切要义。名为文心。如般若心经。为大品六百卷中之精要是也。(梵语般若。华言智慧。)四坚实心坚实心者。谓坚固真实。乃众生本有之性。诸佛所证之理。即第一义心也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=47>三藏法数——【四事不可思议】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四事不可思议】
    [出增一阿含经]    一众生不可思议谓世间众生。为从何来。复从何起。从此命终。当从何生。皆不可思议。故云众生不可思议。二世界不可思议谓一切世界。皆由众生业力而成。成而复坏。坏而复成。始终相续。无有断绝。故云世界不可思议。三龙境界不可思议谓龙降雨。非从口出。亦不从眼耳鼻出。但龙有大神力。意之所念。若善若恶。皆能作雨。故云龙境界不可思议。四佛境界不可思议谓如来之身。清净无染。不可漠测。不可言长。不可言短。与夫梵音深远。智慧辩才。现通说法。一切人天二乘等众。皆莫能测。故云佛境界不可思议。(二乘者。声闻乘。缘觉乘也。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=48>三藏法数——【四光喻智】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四光喻智】
    [出法华文句并华严经随疏演义钞]    一日光喻佛智谓日光照世。无幽不烛。以喻佛之智慧。无事不了。无理不照。故云日光喻佛智。二月光喻菩萨智谓月之光明。有亏有盈。以喻菩萨虽具智慧。而惑业尚未尽断。则其智慧或亏或明。故云月光喻菩萨智。三星光喻缘觉智谓星虽有光。其照不远。以喻缘觉之人。虽观十二因缘。悟真空理。而于中道深远之义。不能明了。故云星光喻缘觉智。(十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。)四萤光喻声闻智谓萤火之光。只能自照。不能照物。以喻声闻之人。虽观四谛。悟真空理。只能自度。不能度人。故云萤光喻声闻智。(四谛者。苦谛。集谛。灭谛。道谛也。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=49>三藏法数——【通局四句】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【通局四句】
    [出华严经疏]    一或局谓佛说华严经。或局在娑婆世界内摩竭提国故也。(梵语娑婆。华言能忍。梵语摩竭提。华言善胜。)二或通谓佛说华严经。或通十方世界故也。三或具谓佛说华严经。或在摩竭提国及十方世界故也。四或泯谓佛说华严经处。染净二相皆尽。同一法界故也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=50>三藏法数——【一境四心】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【一境四心】
    [出摄大乘论释]    譬如一水。本无有异。盖因天人饿鬼畜生果报不同。故于一水而见有四相分别之异也。一天见是宝严地谓诸天福德胜故。其所见水。悉成琉璃众宝庄严之地也。(梵语琉璃。华言青色宝。)二人见是水谓世间之人。所见之水。清浊虽异。皆是水也。三饿鬼见是脓血谓由宿世悭贪。罪障深重。堕饿鬼中。长劫不闻浆水之名。既因饥渴所逼。望见河水。意欲饮之。速趋岸傍。皆是脓血也。四鱼见是住处住处即窟宅也。谓鱼以水而为住处。潜跃游泳。不见水相也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=51>三藏法数——【四河】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四河】
    [出长阿含经]    一殑伽河梵语殑伽。华言天堂来。以见其从高处而来也。又名恒河。此河从阿耨达池东面银牛口流出。绕池一帀。入东南海。(梵语阿耨达。华言无热恼。在香山之南。大雪山之北。周围八百里。金银琉璃玻璃铜铁等以饰其岸也。)二信度河梵语信订。华言验河。此河从阿耨达池南面金象口流出。绕池一帀。入西南海。又名辛头河。三缚刍河梵语缚刍。华言表河。此河从阿耨达池西面琉璃马口流出。绕池一帀。入西北海。(梵语琉璃。华言表色宝。)四徙多河梵语徙多。华言河。此河从阿耨达池北面颇胝迦师子口流出。绕池一帀。入东北海。或曰遍流地下。出积石山。为中国之河源也。(梵语胝迦。华言水精。即玻璃也。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=52>三藏法数——【海底四宝】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【海底四宝】
    [出华严经]    经云。譬如大海。有四炽然光明大宝。布在其底。性极猛热。常能饮缩百川所注无量大水。是故大海无有增减。以譬如来大智慧海。亦有四种大智慧宝。具足无量威德光明。能令众生竭爱欲流。破愚痴暗。故以此四宝喻之。一日藏光明大宝日藏光明大宝者。譬如来有灭一切散善波浪大智慧宝。由此光明触彼菩萨。令舍一切散善波浪。持心一境。住于三昧也。(梵语三昧。华言正定。)二离润光明大宝离润光明大宝者。譬如来有除一切法爱大智慧宝。由此光明触彼菩萨。令舍离三昧味着。起广大神通也。三火焰光光明大宝火焰光光明大宝者。譬如来有慧光普照大智慧宝。由此光明触彼菩萨。令舍所起广大神通。住大明功用行也。四尽无余光明大宝尽无余光明大宝者。譬如来有平等无边功用大智慧宝。由此光明触彼菩萨。令舍大功用行。及息一切功用。令无有余也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=53>三藏法数——【净秽四句】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【净秽四句】
    [出华严经疏]    净秽者。谓佛说华严经。或在清净之土。或在秽恶之土也。一唯染染即秽染。谓佛于娑婆世界摩竭提国等处而说是经。隐覆净相。故名唯染。(梵语娑婆。华言能忍。梵语摩竭提。华言善胜。)二唯净净即清净。谓佛于华藏世界而说是经。其地金刚。无有染相。故名唯净。三染净俱谓佛随于一处而说是经。随其机器大小。所见有异。或见是染。或见是净。故名染净俱。四非染净谓佛随于一处而说是经。大乘之机。不见染净之相。同一法界。故名非染净。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=54>三藏法数——【舍卫四德】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【舍卫四德】
    [出翻译名义]    梵语舍卫。华言华闻物。亦云丰德。以其具四德故也。一具财宝德谓舍卫国中。多出一切珍宝。胜于余国。是名具财宝德。二妙五欲德谓舍怀国中。五欲胜妙。非余国所及。是名妙五德。(五欲者。色欲。声欲。香欲。味欲。触欲也。)三饶多闻德饶。益也。谓舍卫国中。财宝具足。五欲胜妙。闻于四方。是名饶多闻德。四丰解脱德丰。盛也。谓舍卫国中之人。多修道行而得解脱。是名丰解脱德。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=55>三藏法数——【依正四句】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【依正四句】
    [出华严经随疏演义钞]    依正者。依即所依国土。正即能依之身也。一依内现依依内现依者。谓于国土中又现一切国土也。如成就品云。一一尘中难思刹。随众生心普现前。一切刹海靡不周。如是方便无差别。是也。二正内现正正内现正者。谓于一身中复现一切身也。如现相品云。如来一一毛孔中。一切刹尘诸佛坐。菩萨众会共围绕。演说普贤之胜行。是也。(菩萨。梵语具云菩提萨埵。华言觉有情。)三正内现依正内现依者。谓于身中现一切国土也。如现相品云。如来安坐菩提座。一毛示现多刹海。一一毛现悉亦然。于是普周于法界。是也。四依内现正依内现正者。谓于国土现一切身也。如现相品云。一切刹土微尘数。常现身云悉充满。普为众生放大光。各雨法雨称其心。是也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=56>三藏法数——【世间四义】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【世间四义】
    [出X玄记]    世间者。即三藏四加行中。最后世北一位也。以其是有漏法。故名世间。于中最胜。故名第一。有四义焉。(四加行者。谓一暖。二顶。三忍。四世第一也。以其加功进行故也。)一可破坏谓世间有漏烦恼等法。体本虚妄。自性不实。皆是无常。故名可破坏也。二有生灭谓世间一切诸法。皆从因缘和合而生。皆从因缘别离而灭。故名有生灭也。三隐真理谓世间有漏烦恼等法。障覆真空之理。不能显发。故名隐真理也。四性有漏谓世间烦恼等法。其性实能招集有漏生死之果。故名性有漏也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=57>三藏法数——【日照四洲】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【日照四洲】
    [出法苑珠林]    起世经云。劫初世间黑暗。尔时忽然出生日月及诸星宿。便有昼夜年岁时节。日从东方出。绕须弥山半腹而行。照于四洲。遂有昼夜不同。(梵语须弥。华言妙高。)一南阎浮提日正中时谓南阎浮提日正中时。东弗婆提日则始没。西瞿耶尼日则初出。北郁单越正当半夜。(梵语阎浮提。华言胜金洲。梵语弗婆提。华言胜身。梵语瞿耶尼。华言牛货。梵语郁单越。华言胜处。)二西瞿耶尼日正中时谓西瞿耶尼日正中时。南阎浮提日则始没。北郁单越日则始出。东弗婆提正当半夜。三东弗婆提日正中时谓东弗婆提日正中时。北郁单越日则始没。南阎浮提日则初出。西瞿耶尼正当半夜。四北郁单越日正中时谓北郁单越日正中时。西瞿耶尼日则始没。东弗婆提日则初出。南阎浮提正当半夜。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=58>三藏法数——【四大部洲】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四大部洲】
    [亦名四洲形量出长阿含经]    一东弗于逮梵弗于逮。亦云弗婆提。华言胜身。以其身胜南洲故也。又翻为初。谓日初从此出也。在须弥山东。其土东狭西广。形如半月。纵广九千由旬。人面亦如半月之形。人身长八肘。人寿二百五十岁。(梵语须弥。华言妙高。梵语由旬。亦云踰缮那。华言限量。大论云。由旬有三。大者八十里。中者六十里。下者四十里。肘以一尺八寸为一肘。)二南阎浮提梵语阎浮提。华言胜金洲。阎浮是树。提是洲名。因树立称。故名阎浮提。在须弥山南。其土南狭北广。形如车箱。从广七千由旬。人面亦像地形。人身多长三肘半。于中有长四肘者。人寿百岁。中天者多。三西瞿耶尼梵语瞿耶尼。华言牛货。为彼多牛。以牛为货。故名牛货。在须弥山西。其土形如满月。纵广八千由旬。人面亦如满月。人身长十六肘。人寿五百岁。四北郁单越梵语郁单越。华言胜处。以其土胜三洲故也。在须弥山北。其土正方。犹如池沼。纵广一万由旬。人面亦像地形。人身长三十二肘。人寿一千岁。命无中天。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=59>三藏法数——【四风轮】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四风轮】
    [出华严经]    一经云。此四风轮能持水轮。水轮能持大地。令不散坏。以譬如来出现。依无碍慧光明。而起四种大智风轮。能持一切众生善根也。安住谓三千大千世界。依此风轮而得安住。以譬如来大智风轮。普摄众生。皆令欢喜安住也。(三千者。小千。中千。大千也。言三千大千者。总别兼称也。)二常住谓三千大千世界。依此风轮而得常住。以譬如来大智风轮。建立正法。常住世间。令诸众生皆生爱乐也。三究竟谓三千大千世界。依此风轮而为究竟极际。以譬如来大智风轮。具一切方便。通达无漏究竟之道也。(无漏者。不漏落生死也。)四坚固谓三千大千世界。依此风轮而行坚固。以譬如来大智风轮。守护一切众生善根。令不断坏也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=60>三藏法数——【四轮持世界】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四轮持世界】
    [出佛祖统纪]    轮取持载之义。华严经云。三千大千世界。依于水轮风轮空轮。不言金轮者。文略也。(三千者。小千。中千。大千也。今言三千大千者。总别兼称也。)一金轮大地之下有金轮。起世因本经云。水上有风。吹转此水。于上成金。如熟酥生膏。是名金轮。二水轮金轮之下有水轮。菩萨藏经云。最上风轮。为水轮之所依止。其水量高六十八百千由旬。(梵语由旬。华言限量。)三风轮水轮之下有风轮。菩萨藏经云。风轮量高六万八千俱胝。(梵语俱胝。华言百亿。)四空轮风轮之下有空轮。华严经云。空无所依。虽无所依。然由众生业感。世界次第安住。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=61>三藏法数——【世界四持】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【世界四持】
    [出华严经疏]    经云。彼须弥山微尘数风轮。最在上者。名殊胜威光。能持普光摩尼庄严香水海。有大莲华。名种种光明蕊香幢。庄严世界海住在其中。(梵语须弥。华言妙高。)一能持风轮谓此风轮能持香水海而使安住。故曰能持风轮。二所持香海谓此香水海。因为风轮所持而得安住。故曰所持香海。三海出莲华谓此香水海中。出生大莲华。为世界种。十方刹土。皆为大莲华之所含摄。故曰海出莲华。四华持刹海谓此大莲华。能持世界刹海安住其中。四方均平清净坚固。故曰华持刹海。(刹。梵语具云刹摩。华言土田。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=62>三藏法数——【又四土】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【又四土】
    [出华严经疏]    一自性身依法性土自性身者。以真如自性为身。即法身也。法性土者。即理土也。谓此身土。体无差别。俱非色相所摄。譬如虚空。遍一切处。是名自性身依法性土。二自受用身依自受用土自受用身者。谓自受用法喜之乐。名自受用身。即自报身也。自受用土者。即实报土也。谓佛以相应净识。所修成就。从初成佛。尽未来际。相续变为纯净佛土。周圆无际。众宝庄严。自受用身常依而住。是名自受用身依自受用土。(法喜之乐者。闻法欢喜而快乐也。)三他受用身依他受用土他受用身者。谓因他机感扣而现此身。即胜应身也。他受用土者。亦即实报土也。谓佛以大慈悲力。随十地菩萨所宜。变为净土。或小或大。或劣或胜。他受用身依之而住。是名他受用身依他受用土。(十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。)四变化身身依变化土变化身者。改转不定。名之为变。无而忽有。名之为化。即劣应身也。变化土者。谓佛以大慈悲力。随诸有缘众生所宜。化为佛土。或大或小。或净或秽。佛变化身依之而住。是名变化身依变化土。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=63>三藏法数——【四土】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四土】
    [出观无量寿佛经妙宗钞]    一同居土同居土者。有秽有净。谓如此土娑婆世界。沙砾充满。即同居秽土也。西方安养世界。金宝庄严。无四恶趣。即同居净土也。虽净秽有异。皆是凡圣共住。故名同居也。(梵语娑婆。华言能忍。四恶趣者。修罗趣。饿鬼趣。畜生趣。地狱趣也。)二有余土有余土者。谓二乘等已断三界见思惑尽。出生彼土。尚余无明之惑未尽。故名有余也。(二乘者。声闻乘缘。觉乘也。三界者。欲界。色界。无色界也。)三果报土果报土者。亦名实报土。即别教十地。圆教十住十行十回向。乃至等觉诸菩萨所居之土也。观无量寿佛经疏云。行真实法。感得胜报。是也。(十地者。欢喜地。离垢地。发光地。焰慧地。难胜地。现前地。远行地。不动地。善慧地。法云地也。十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。十行者。欢喜霆。饶益行。无嗔恨行。无尽行。离痴乱行。善现行。无著行。尊重行。善法行。真实行也。十回向者。救一切众生离众生相回向。不坏回向。等一切佛回向。至一切处回向。无尽功德藏回向。随顺平等善根回向。随顺等观一切众生回向。真如相回向。无缚解脱回向。法界无量回向也。)四常寂光土者。即理性土也。常即法身。寂即解脱。光即般若。此以不迁不变名常。离有离无名寂。照俗照真名光。即妙觉究竟果佛所居之土也。净名疏云。修于圆教愿行之因。因极果满。道成妙觉。居常寂光。是也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=64>三藏法数——【四劫】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四劫】
    [出佛祖统纪]    劫。梵语具云劫波。华言分别时节。谓人寿八万四千岁时。历过百年。则寿减一岁。如是减至人寿十岁则止。复过百年则增一岁。如是增至八万四千岁。此一增一减。名为一小劫。如是二十增减。名为一中劫。总成住坏空四中劫。名为一大劫。一成劫成劫者。谓世界初成立也。有二十小劫。第一小劫因过去劫坏空之后。第二禅光音天。空中布金色云。注大注雨积风轮上。结为水轮。有大风起。吹水生流。而成须弥等山。时一切有情。皆集光音天中。天众既多。居处近窄。基金福减者。下生世间。最初有一天子。从光音天没。来和大梵天中。是为梵王。其寿六十小劫。第二小				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=65>三藏法数——【四障】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四障】
    [出海意菩萨所问净印法门经]    一惑障谓诸众生由贪欲嗔恚愚痴等惑。根性昏钝。障蔽正道。是名惑障。二业障谓诸众生由贪嗔痴等惑。于诸善法不能勤行。而随身口意造作恶业。障蔽正道。是名业障。三报障报即果报。谓诸众生。由烦恼惑业为因。而感地狱畜生饿鬼诸众生。由不闻正法。起诸邪见。随逐魔事。失菩提心。是名见障。(梵语菩提。华言道。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=66>三藏法数——【四取】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四取】
    [出佛性论]    一欲取欲即贪欲。取即取着。谓于彼欲界色声香味触五尘之境。贪欲取着。故名欲取。一见取邪心分别。名之为见。所谓身见边见。因见取着。故名见取。(身见者。于五阴等法。妄计为身也。边见者。于断常二见中。随执一边也。)三戒取谓于非戒中谬以为戒。取着成行。故名戒取。如外道鸡狗等戒是也。(鸡狗戒者。外道妄计我身前世从鸡中来。故今学寒鸡独立为行。若妄计从狗中来。即啖粪秽等是也。)四我语取华严钞云。我见我慢。名为我语。云何此二。独名我语。由此二种。说有我故。又云随假言说。起于我执。随执取着。故名我语取。(我见者。于五阴等法中。不了虚假。妄计有我也。我慢者。谓以我为胜。而轻慢于他也。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=67>三藏法数——【四流】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四流】
    [出成实论]    流而不返。谓之流。谓众生由三惑之所流转。漂泊三界。而不能返于涅槃彼岸也。又名四暴河者。以其惑业暴涌成河。漂没众生也。亦名四轭者。谓众生为惑业所缠。若牛之缚轭以驾车。而不能脱离也。(梵语涅槃。华言灭度。)一见流见即三界见惑也。谓意根对于法尘。起分别见。因此见惑。流转三界。不能出离。故名见流。(三界者。欲界。色界。无色界也。)二欲流欲者。即欲界思惑也。谓五根贪爱五尘。故名为思惑。即贪嗔慢也。因此思惑。流转欲界。不能出离。故名欲流。(五根者。眼根。耳根。鼻根。舌根。身根也。五尘者。色尘。声尘。香尘。味尘。触尘也。)三有流有即因果不亡为有。谓色界无色界思惑。即贪慢也。因此思惑。流转色无色界。不能出离。故名有流。四无明流无所明了。故曰无明。即三界思惑中痴惑也。由此无明。流转生死。不能出离。故名无明流。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=68>三藏法数——【四缚】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四缚】
    [亦名四结出鞞婆沙论]    缚者束缚也。又连续也。谓众生由欲爱等业束缚。流转生死。连续不断。故名四缚。一欲爱身缚谓欲界众生。于五欲顺情等境。心生贪爱。起诸惑业。束缚于身。不得解脱。故名欲爱身缚。(五欲者。色欲。声欲。香欲。味欲。触欲也。)二嗔恚身缚谓欲界众生。于五欲违情等境。心生嗔恚。起诸惑业。束缚于身。不得解脱。故名嗔恚身缚。三戒盗身缚戒盗亦名戒取。本非是戒。强以为戒。名为戒盗。又取以进行。复名戒取。如外道诸戒是也。由此邪戒。增长惑业。束缚于身。不得解脱。故名戒盗身缚。四我见身缚我见即见取也。谓于非涅槃法中。妄自分别。以为涅槃。生心取着。名为见取。由此我见。增长惑业。束缚于身。不得解脱。故名我见身缚。(梵语涅槃。华言灭度。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=69>三藏法数——【四欲】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四欲】
    [出法苑珠林]    一情欲谓欲界众生。多于男女情爱之境而起贪欲。故名情欲。二色欲谓欲界众生。多于男女娇媚等色而起贪欲。故名色欲。三食欲谓欲界众生。多于美味饮食而起贪欲。故名食欲。四淫欲谓欲界众生。多于男女互相染着。行于欲事。故名淫欲。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=70>三藏法数——【四种贪】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种贪】
    [出瑜伽师地论]    一显色贪谓于他人身分。及青黄赤白等显现之色而起贪着也。修行之人。观色作青瘀胖胀等想而生厌离。令心清净。二形色贪谓于长短娇媚等形相之色而起贪着也。修行之人。观此形相。作烂坏想而生厌离。令心清净。三妙触贪触即触着。谓于自他身分细輭光滑等触而起念着也。修行之人。观此身分。作虫咀想而生厌离。令习厌离。令心清净。四承事贪谓于他人趋承报事折旋俯仰等而起贪着也。修行之人。观彼趋承服事。自作死相。犹如枯木。而生厌离。令心清净。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=71>三藏法数——【四无明】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四无明】
    [出宗镜录]    无明者。于第一义无所明了。故曰无明。即惑是也。一缠无明缠即缠缚。谓由此无明之惑缠缚。不能出离生死。故曰缠无明。二随眠无明谓无明烦恼。长时随逐。眠伏第八藏识之中。故曰随眠无明。三相应无明谓意识缘于六尘之境。识与境相应。而起无明烦恼。故曰相应无明。(六尘者。色尘。声尘。香尘。味尘。触尘。法尘也。)四独头无明亦名不共无明谓未有六尘之境相对。而意识独缘想诸尘之境。识与境不相应。故曰独头无明。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=72>三藏法数——【有漏四种过失】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【有漏四种过失】
    [出瑜伽师地论]    有漏者。谓漏落三界生死也。(三界者。欲界。色界。无色界也。)一不寂静过失谓诸众生。随逐根尘。起诸妄想。颠倒散乱。而无禅定之功。不能断惑证果。是为不寂静过失。二内外变异过失谓诸众生。由内心乱想。外境迁流。心境相应。更互变异。所谓心随境起。境逐心生。烦恼缠绵。不能解脱。是为内外变异过失。三发起恶行过失谓诸众生。由烦恼妄惑。造诸杀盗淫妄种种恶业。轮转生死。无有出期。是为发起恶行过失。四摄受因过失谓诸众生。由造种种恶业之因。摄取未来苦果。展转轮回。不能解脱。是为摄过失。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=73>三藏法数——【四识住】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四识住】
    [出宝积经]    一色识住色即眼根所对之色。谓内意识缘于外色之时。识于色中生喜住着。故名色识住。二受识住受即领纳之义。谓意识领纳六尘之时。识于受中生喜住着。故名受识住。(六尘者。色尘。声尘。香尘。味尘。触尘。法尘。以其能染。故名尘也。)三想识住想即思想。谓意识想起六尘相貌之时。识于想中生喜住着。故名想识住。四行识住造作之心名为行。谓意识起诸行时。识于行中生喜住着。故名行识住。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=74>三藏法数——【说法四谤】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【说法四谤】
    [出华严经随疏演义钞]    一定有是增益谤定有者。谓不知真如之理。离相寂灭。性本不有。而言真如决定是有者。则成增益谤也。二定无是损减谤定无者。谓不知真如之理。不可变坏。性本不空。而言真如决定是无者。则成损减谤也。三亦有亦无是相违谤亦有亦无者。谓不知真如之理。是即有之空。即空之有。而言真如亦有。是不知即空。又言真如亦无。是不知即有。二边共执。则成有无相违谤也。四非有非无是戏论谤非有非无者。谓不知真如之理。具有无之德。而言真如非有。又言真如非无。二边不定。则成戏论谤也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=75>三藏法数——【四人有障】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四人有障】
    [出究竟一乘宝性论]    障者覆障也。谓一阐提等四人各有所障。不能生正信入理。沉滞空寂。故言四人有障。(梵语一阐提。华言信不具。)一一阐提不信障谓此人不信有因有果。毁谤大乘。是名一阐提不信障。二外道执我障谓其所执神我之见。多在理外。名为外道。我者。即于五阴身中。强立主宰。名之为我。此外道谓罪福苦乐。自有定因。要当必受。执着我见。不信佛法。是名外道执我障。(五阴者。色阴。受阴。想阴。行阴。识阴也。)三声闻畏苦障闻佛声教。故曰声闻。谓声闻之人。怖畏世间生死之苦。乐着真空。是名声闻畏苦障。四独觉舍悲障谓其也无佛世。独宿孤峰。观物变易。自觉真空。故名独觉。此独觉之人。但能自度。而不能起大悲心利益一切众生。是名独觉舍悲障。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=76>三藏法数——【四种法离菩萨行】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种法离菩萨行】
    [出大宝积正法经]    一疑惑佛法谓人宿无善种。于佛法中心生疑惑而不爱乐。是以离于菩萨行也。(梵语菩萨。华言觉有情。)二我见贡高谓人妄执我见。心怀贡高。嗔恚一切众生。是以离于菩萨行也。三嫉他利养谓人见他所得利养。妄起贪爱而复憎嫉。是以离于菩萨行也。四不敬信谓人心着邪见。于佛菩萨不生敬信。亦不称赞。而复毁谤。是以离于菩萨行也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=77>三藏法数——【阿修罗四生】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【阿修罗四生】
    [出楞严经]    梵语阿修罗。华言非天。以其果报最胜。邻次诸天而非天也。一卵生谓若于鬼道。以护法力。乘通入空。此阿修罗。从卵而生。鬼趣所摄。二胎生谓若于天中。降德贬坠。生于彼道。其所卜居。邻于日月。此阿修罗。从胎而出。人趣所摄。三湿生谓别有一分下劣修罗。生大海心。沉水穴口。旦游虚空。暮归水宿。此阿修罗。因湿气而有。畜生趣所摄。四化生谓有阿修罗。执持世界。势力无畏。能与梵王及天帝释四天王争权。此阿修罗。因变化而有。天趣所摄。(四天王。东方持国天王。南方增长天王。西方广目天王。北方多闻天王。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=78>三藏法数——【龙四生】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【龙四生】
    [出起世因本经]    一卵生卵生龙。居吒奢摩离树东面。所居宫殿。皆七宝庄严。(梵语居吒奢摩离。华言鹿聚。七宝者。金。银。琉璃。玻璃。砗磲。码瑙。赤真珠也。)二胎生胎生龙。居树南右。所居宫殿。皆七宝庄严。三湿生湿生龙。居树西面。所居宫殿。皆七宝庄严。四化生化生龙。居树北面。所居宫殿。皆七宝庄严。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=79>三藏法数——【鸟四生】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【鸟四生】
    [出起世因本经]    金翅鸟王与龙之类。皆具卵胎湿化四种而生。经云。大海之北。有一大树。名曰居吒奢摩离。其树高一百由旬。枝叶遍覆五十由旬。此鸟王与龙等。皆依此树四面而住。其四面各有宫殿。纵广六百由旬。七重垣墙。七宝庄严。(梵语居吒奢摩离。华言鹿聚。梵语由旬。华言限量。)一卵生卵生金翅鸟王。居树东面。欲啖龙时。飞往东枝之止。观大海水。乃即飞下。以两翅扇大海水。令水自开二百由旬。取龙食之。此鸟惟能取卵生龙。不能取胎湿化三生龙也。二胎生胎生金翅鸟王。居树南面。欲取龙时。飞往树上。乃即习下。令水开四百由旬。取龙食之。此鸟王惟能取胎二生龙。不能取湿化二生龙也。三湿生湿生金翅鸟王。居树西面。欲取龙时。即向树西海取之。水开八面由旬。此鸟王惟能取卵胎湿生之龙。不能取化生龙也。四化生化生金翅鸟王。居树北面。欲取龙时。向树北海取之。水开一千六百由旬。彼诸龙等皆为此鸟王之所食啖。楼炭经云。四生金翅鸟。还食四生龙。是也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=80>三藏法数——【一异四句】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【一异四句】
    [出成唯识论]    外道所计。不出断常二见。或执为有。即是常见。或执为无。即是断见。于有见中及计一异。遂有四句。一执有法与有等性其体定一执有法者。谓外道于五阴等法执为实有也。有等性者。谓执五阴等法皆有自性也。其体定者。谓法之与性。其体各无差别。故云定一。(五阴者。色阴。受阴。想阴。行阴。识阴也。)二执有法与有等性其体定异谓外道执法与性。其体各自不同。故云定异。三执有法与有等性亦一亦异谓外道执法与性。其体亦同亦不同。故云亦一亦异。四执有法与有等性非一非异谓外道执法与性。其体非同非不同。故云非一非异。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=81>三藏法数——【常等四句】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【常等四句】
    [出华严经疏]    一常句谓外道计过去世之我。即是今世之我。相续不断。执之为常。即堕常见。是名常句。二无常句谓外道计我今世始生。不从过去之因。执为无常。即随断见。是名无常句。三亦常亦无常句谓外道见上二执。皆有过失。便计我是常。身是无常。若尔。离身则无有我。此亦成过。是名亦常亦无常句。四非常非无常句谓外道计身有异故非常。我不异故非无常。若尔。离身亦无有我。此亦成过。是名非常非无常句。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=82>三藏法数——【有无四句】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【有无四句】
    [出华严经疏]    一有句谓外道或计我与五蕴之身皆有。是名有句。即着常见。(五蕴者。色蕴。受蕴。想蕴。行蕴。识蕴也。)二无句谓外道或计我与五蕴之身皆无。是名无句。即着断见。三亦有亦无句谓外道欲离上二过故。计我与五蕴亦有亦无。即随有无相违之见。四非有非无句谓外道欲避上有无相违。立俱非句故。计我与五蕴非有非无。则又成戏论之见。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=83>三藏法数——【四韦陀】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四韦陀】
    [出摩登伽经并翻译名义]    梵语韦陀。华言智论。即婆罗门所作邪论也。以世间之智。造养生等书。而有四种不同。故名四韦陀典。其书不曾传至东土。(梵语婆罗门。华言净行。)一阿由梵语由。华言方命。亦曰寿。谓养生缮性之书也。(缮者治也。)二殊夜梵语殊夜。(无翻。)谓祭祀祈祷之书也。三婆磨梵语婆磨。(无翻。)谓礼仪占卜兵法军阵之书也。四阿达婆梵语阿达婆。(无翻。)谓异能技数禁咒医方之书也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=84>三藏法数——【外道四见】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【外道四见】
    [出华严经疏]    疏云。外道所计。不出四见。谓数论计一。胜论计异。勒娑婆计亦一亦异。尼犍陀若提子计非一非异。(梵语勒娑婆。华言苦行。梵语尼犍陀。华言离系。若提。母名。母子兼称。故名若提子。)一计一谓数论师。计因中有果。因果不异。故名计一。二计异谓胜论师。计因中无果。因果不同。故名计异。三计亦一亦异谓勒娑婆论师。计因中有果名一。因中无果名一。因中无果名异。有无双计。故名亦一亦异。四计非一非异谓尼犍陀若提子。计因果亦非是一。亦非是异。不同计一计异。故名非一非异。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=85>三藏法数——【外道四论】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【外道四论】
    [出瑜伽师地论]    一常论谓外道计我及世间之法皆是常住。又见诸识流转相续。从此世间至彼世间无断绝故。发起常见。是名常论。二边无边论谓外道若忆念坏劫坏诸世间。即于世间起有边想。若忆念成劫成诸世间。即于世间起无边想。是名边无边论。(劫。梵语具云劫波。华言分别时节。坏劫成劫者。中劫之名也。)三不死矫乱论谓诸外道。若有人问世间善不善法。或问世间苦集灭道四谛等法。便自称言。我依不死净天。不乱诘问。即于彼所问。假托余事以言矫乱。是名不死矫乱论。(净天即梵天。外道计梵天不死。故云不死净天。不乱诘问者。谓梵天常居静定。故不杂乱而乱而辩问也。)四无因见论外道计我及世间之法。皆无因而起。或见大风卒起。于一时间寂然止息。或见暴河弥漫。于一时间宛然空竭。或见果因见。立无因论。是名无因见论。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=86>三藏法数——【四魔】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四魔】
    [出瑜伽师地论]    魔。梵语具云魔罗。华言能夺命。又云杀者。谓能夺智慧之命。而杀害出世善根故也。一蕴魔蕴犹积聚也。谓色受想行识等积聚。而成生死苦果。此生死法。能夺智慧之命。故云蕴魔。二烦恼魔谓三界中一切烦恼妄惑也。修行之人。为此妄惑恼乱心神。不能成就菩提。是名烦恼魔。(三界者。欲界。色界。无色界也。)三死魔死者谓四大分散。天丧殒没也。修行之人。为此夭丧。不能续延慧命。是名死魔。(四大者。地大。水大。火大。风大也。)四天魔此魔即欲界第六天也。若人勤修胜善。欲超越三界生死。而此天魔为作障碍。发起种种扰乱之事。令修行人不得成就出世善根。是名天魔。(第六天。即他化自在天也。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=87>三藏法数——【四事先苦后乐】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四事先苦后乐】
    [出增一阿含经]    一修习梵行先苦后乐梵即净也。谓人不辞劳苦。修习净行。净行既立。则能证于道果。而得涅槃之乐。故名修习梵行先苦后乐。(梵语涅槃。华言灭度。)二诵习经文先苦后乐谓人不辞劳苦。口诵经文。心习其义。其义习熟。则能如说修行。证于道果。而得涅槃之乐。故名诵习经文先苦后乐。三坐禅念定先苦后乐谓人不辞劳苦。坐禅念定。由禅定力。则能次第入诸三昧。证于道果。而得涅槃之乐。故名坐禅念定先苦后乐。(梵语三昧。华言正定。)四数出入息先苦后乐。谓人不辞劳苦。数也入息。自然摄诸散乱。心得寂静。安住正理。与定相应。由此证于道果。而得涅槃之乐。故名数出入息先苦后乐。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=88>三藏法数——【四法离魔道】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四法离魔道】
    [出大宝积正法经]    一不离菩提心谓菩萨修习众善之行。常欲度脱一切众生。而不离于菩提之心。是以邪魔之道悉远离也。二无恼害心谓菩萨修习慈善之行。于一切众生常怀悲愍。不起恼害之心。是以邪魔之道悉远离也。三明了诸法谓菩萨以智慧照察。于一切法明了通达。正直无碍。是以邪魔之道悉远离也。四不生轻慢谓菩萨了达诸法平等。于诸有情。常行不轻之行。而无憍慢之心。是以邪魔之道悉远离也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=89>三藏法数——【四种法为善友】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种法为善友】
    [出大宝积正法经]    一求菩提者谓诸众生。若有发心。乐求菩提之道者。是为菩萨之善友也。(梵语菩提。华言道。梵语菩萨。华言觉有情。)二作大法师谓人深达妙义。作大法师。为众演说。以其正行。令彼进修。是为菩萨之善友也。三闻思修慧谓人以闻思修之三慧。倍策精进。出生一切善根者。是为菩萨之善友也。四求佛法者谓人修习梵行。志求佛法。则能离诸烦恼。超出世间。是为菩萨之善友也。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=90>三藏法数——【四种白法】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种白法】
    [出用思惟梵天所问经论]    谓修菩萨行者。当习一切白净善法。远离四趣诸恶之黑法也。(四趣者。修罗趣。饿鬼趣。畜生趣。地狱趣也。)一欲白法谓修菩萨行者。闻佛正教。理趣深远。心生乐欲而不暂舍。故名欲白法。二行白法谓修菩萨行者。勤行六度之行。唯在利益世间一切众生。而不求于自身果报。故名行白法。(六度者。一布施。二持戒。三忍辱。四精进。五禅定。六智慧也。)三满足功德白法谓修菩萨行者。精进勇猛。遍修众行。令诸功德圆满具足。故名满足功德白法。四证白法谓修菩萨行者。净行已成。功德已圆。得证佛果。故名证白法。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=91>三藏法数——【四种念佛】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种念佛】
    [出普贤行愿记]    一称名念佛谓称念阿弥陀佛名号。于画夜间一心专注。或一万声。乃至十万声。如是岁月既久。则念念不断。纯一无杂。临命终时。定见彼佛现身迎接。决得往生极乐世界矣。(梵语阿弥陀。华言无量寿。)二观像念佛谓观阿弥陀佛形像相好。口称佛名。则心不散乱。心不散乱。则本性佛从而显现。如是则念念不断。纯一无杂。临命终时。定见彼佛现身迎接。决得往生极乐世界矣。三观想念佛谓端坐正念。面向西方。心作妙观。或想阿弥陀佛眉间白玉毫相光。乃至足下千辐轮相。如是从上至下。从下至上。展转观之。观想纯熟。三昧现前。临命终时。决得往生极乐世界矣。(梵语三昧。华言正定。)四实相念佛谓念阿弥陀佛法性之身。即得实相之理。无形无相。犹如虚空。心及众生。本来平等。如是之念。即是真念。念念相续。三昧现前。决得往生极乐世界矣。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=92>三藏法数——【四种作意】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种作意】
    [出瑜伽师地论]    一调练心作意调练者。调停练习也。谓于可厌患之法。高停练习。令心厌离。是名调练心作意。二滋润心作意滋润者。滋长沃润也。谓于可欣尚之法。滋长沃润。令心忻乐。是名滋润心作意。三生轻安作意轻安者。即身轻心安也。谓于可厌法。令心厌离。于可欣法。令心欣乐。安住寂静。对治身心粗重。生起身心轻安。是名生轻安作意。四净智见作意净智者。即清净智慧也。谓以此智慧。照了诸法皆空。即得内心寂静。由寂静故。见真实理。是名净智见作意。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=93>三藏法数——【四种意趣】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种意趣】
    [出阿毗达磨杂集论]    一平等意趣意即心意。趣即趣向。谓菩萨于往昔因中。修平等行而成正觉。今于现世化诸众生。与昔无异。是名平等意趣。(菩萨。梵语具云菩提萨埵。华言觉有情。)二别时意趣谓众生现世修习净业。求生极乐世界者。命终皆即往生。得不退转。盖现种是因。则在他时成熟。是名别时意趣。三别义意趣谓一切法无有自性。不可执文取义。当离文字相。别求义趣。是名别义意趣。四众生意乐意趣菩萨见众生修得一善者。赞叹其善。增彼勇猛。见多贪者。赞叹佛土清净殊胜。除彼贪欲。见懈怠者。赞叹诸佛精勤不息。除彼懈怠。皆令心生信乐。发其趣向。是名众生意乐意趣。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=94>三藏法数——【四种资粮】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种资粮】
    [出瑜伽师地论]    一福德资粮谓由宿世修诸福德。而于今生丰饶财宝。遇善知识。离诸障碍。能勤修行。是名福德资粮。二智慧资粮谓由宿世修习智慧。而于今生聪慧明敏。解了法义。是名智慧资粮。三先世资粮谓由宿世积集善根。而于今生诸根完具。家财富足。是名先世资粮。四现法资粮谓于今世有善法故。善根成熟。具戒律仪。是名现法资粮。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=95>三藏法数——【四空处定】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四空处定】
    [出法界次第]    此四通言空处定者。以其定体无形色故。名之为空。各依所证之境。名之为处。境法持心。心无分散。故名定也。一空处定谓行者厌患色质。有如牢狱。心欲出离。即修观智。灭三种色。故不念种种相。入无边虚空处。心与虚空之法相应。是名空处定。(三种色者。可见有对色。不可见有对色。不可见无对色也。)二识处定谓行者复厌虚空无边。缘多则散。能破于定。即舍虚空。转心缘识。心与识法相应。是名识处定。三无所有处定谓行者复厌心识无边。缘多则散。能坏于定。唯有无心识处。心无依倚。乃名安隐。如是知已。即舍识处。系心无所有处。心与无所有法相应。是名无所有处定。四非有想非无想定前识处是有想。无所有处是无想。至此舍前有想。名非有想。舍前无想。名非无想。谓行者复厌无所有处定。如痴如醉。如眠如暗。无可爱乐。于是一心加功。忽然真实定发。不见有无相貌。泯然寂绝。清净无为。是名非有想非无想定。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=96>三藏法数——【四种定学】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种定学】
    [出成唯识论]    一大乘光吸定谓此定所发智慧。即能照了大乘理教行果。故名大乘光明定。(理教行果者。理即所诠之理。教即能诠之教。行即所修之行。果即所证之果也。)二集福王定谓此一自在。即能聚集无边福德。如王势力。无有等比。故名集福王定。三贤守定谓此定即能守世间出世间贤善之法。故名贤守定。四健行定谓佛菩萨以精进大健之力。修行胜行而得此定。故名健行定。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=97>三藏法数——【四忍】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四忍】
    [出华严经随疏演义钞]    忍即忍可。亦安忍也。思益经云。梵天菩萨有四忍法。善出毁犯禁戒之罪。一得无生忍谓一切诸法自性空寂。本来不生。菩萨证知此法。则能超出毁犯禁戒之罪是为得无生忍。二得无灭忍谓一切诸法。昔本不生。今亦无灭。菩萨证知此法。则能超出毁犯禁戒之罪。是为得无灭忍。三得因缘忍谓六根为因。六尘为缘。菩萨了知一切诸法。皆从因缘和合而生。本无自性。则能超出毁犯禁戒之罪。是为得因缘忍。(六根者。眼根。耳根。鼻根。舌根。身根。意根也。六尘者。色尘。声尘。香尘。味尘。触尘。法尘也。)四得无住忍住即停住。菩萨心不住着。而无异念相续。则能超出毁犯禁戒之罪。是为得无住忍。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=98>三藏法数——【四种持戒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四种持戒】
    [出杂阿毗昙心论]    一悕望戒悕即悕求。望即期望。谓求生天及余善处。坚持禁戒。是名悕望戒。二恐怖戒谓畏堕恶趣。畏恶名称。坚持禁戒。是名恐怖戒。三顺觉支戒谓随顺七觉支。庄严其心。坚持禁戒。是名顺觉支戒。(七觉支。即七觉分。谓择法觉分。精进觉分。喜觉分。除觉分。舍觉分。定觉分。念觉分也。)四清净戒谓无漏戒。能离烦恼染垢。是名清净戒。(无漏戒者。即声闻缘觉无漏道品所发之戒也。)				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'><a name=99>三藏法数——【四戒】</a></div></center><br><div class='zw'><center><script>='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							【四戒】
    [出华严孔目]    一解脱戒谓身不杀盗淫。口不妄言绮语恶口两舌。则自然远离惑业之缚而得自在。是名解脱戒。二定共戒谓因修习禅定。发得初禅二禅三禅四禅天定之时。不作意持。自然不犯。而戒与定俱发。是名定共戒。(初禅。二禅。三禅。四禅。皆色界天也。)三道共戒谓声闻之人。于见道修道位中。不作意持。自然不犯。而戒与道俱发。是名道共戒。(见道即初果须陀洹。修道即二果斯陀含。三果阿那含也。)四断戒谓断贪嗔痴等烦恼。得成道果。是名断戒。				                
						</center></div><br><center><div class='huan'><ul><li><a href='#888'>返回</a></li></ul></div><center><br><hr><center><div class='zw'>回向:原世间一切众生破无明，入如来境</div></center></body></html> 