<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,佛教艺文' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>佛教艺文</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <p>&nbsp;</p>
<b>&nbsp;</b>
<br />
	<b><span style="color: #222222; font-size: 13pt">　　一 诗<br />
	　　<br />
	　　五 言(寒山等四十九首)</span></b>
<b><span style="color: #222222; font-size: 13pt">　　　　心境　　　　晋&middot;陶渊明<br />
	　　结庐在人境，而无车马喧，问君何能尔，心远地自偏。<br />
	　　<br />
	　　　　咏花　　　　五代&middot;法眼<br />
	　　拥毳对芳丛，由来趣不同，发从今日白，花是去年红。<br />
	　　艳异随朝露，馨香逐晚风，何须待零落，然后始知空。<br />
	　　<br />
	　　　　自省　　　　南北朝&middot;智永<br />
	　　扪心先自问，勿叹人情恶。利锁韧而坚，名缰脆不弱。<br />
	　　慈航渡众生，法矩恢群乐。若望世风平，勤填贪欲壑。<br />
	　　<br />
	　　　　四相诗　　　　南朝梁&middot;善慧<br />
	　　　　　．生相<br />
	　　识托浮泡起，生从爱欲来。昔时曾长大，今日复婴孩。<br />
	　　星眼随人转，朱唇向乳开。为迷真法性，还却受轮回。<br />
	　　　　　．老相<br />
	　　览镜容颜改，登阶气力衰，咄哉今已老！趋拜礼还亏。<br />
	　　身似临崖树，心同念水龟，尚犹耽有漏，不肯学无为。<br />
	　　　　　．病相<br />
	　　忽染沉痾疾，因成卧病人，妻儿愁不语，朋友厌相亲。<br />
	　　楚痛抽千脉，呻吟彻四邻，不知前路险，犹尚恣贪嗔。<br />
	　　　　　．死相<br />
	　　精魄辞生路，游魂入死关，只闻千万去，不见一人还。<br />
	　　宝马空嘶立，庭花永绝攀，早求无上道，应免四方山。<br />
	　　<br />
	　　　　劝修　　　　隋&middot;王梵志<br />
	　　布施生生富，悭贪世世贫。若人苦悭惜，却却受辛勤。<br />
	　　忍辱生端正，多嗔作毒蛇。若人不伫恶，必得上三车。<br />
	　　寻常勤念善，昼夜受经书。心里无蛆伫，何愁佛不成。<br />
	　　六时常礼忏，日暮广烧香。十斋莫使阙，有力煞三场。<br />
	　　<br />
	　　　　寒山诗(十首)　　　　唐&middot;寒山</span></b>
<b><span style="color: #222222; font-size: 13pt">　　人问寒山道，寒山路不通。夏天冰未释，日出雾朦胧。<br />
	　　似我何由届？与君心不同。君心若似我，还得到其中。<br />
	　　猪吃死人肉，人吃死猪肠，猪不嫌人臭，人返道猪香。<br />
	　　猪死抛水内，人死掘地藏，彼此莫相吃，莲花生沸汤。<br />
	　　吾心似秋月，碧潭清皎洁，无物堪比伦，教我如何说？<br />
	　　嗔是心中火，能烧功德林，欲行菩萨道，忍辱护真心。<br />
	　　有酒相招饮，有肉相呼吃。黄泉前后人，少壮须努力。<br />
	　　玉带暂时华，金钗非久饰。张翁与郑婆，一去无消息。<br />
	　　粤自居寒山，曾经几万载。任运遁林泉，栖迟观自在。<br />
	　　岩中人不到，白云常叆叆。细草作卧褥，青天为被盖。<br />
	　　无为无事人，逍遥实快乐。<br />
	　　可笑五阴窟，四蛇同共居，黑暗无明烛，三毒递相驱，<br />
	　　伴党六个贼，劫掠法财珠，斩却魔军辈，安泰湛如苏。<br />
	　　不见朝垂露，日烁自消除，人身亦如此，阎浮是寄居，<br />
	　　慎莫因循过，且令三毒袪，菩提即烦恼，尽令无有余。<br />
	　　自古多少圣，叮咛教自信，人根性不等，高下有利钝，<br />
	　　真佛不肯认，置力枉受困，不知清净心，便是法王印。<br />
	　　我有六兄弟，就中一个恶，打伊又不得，骂伊又不著，<br />
	　　处处无奈何，耽财好淫杀，见好埋头爱，贪心过罗刹，<br />
	　　阿爷恶见伊，阿娘嫌不悦，昨被我捉得，恶骂恣情掣，<br />
	　　趁向无人处，一一向伊说，汝今须改行，覆车须改辙，<br />
	　　若也不信受，共汝恶合杀，汝受我调伏，我共汝觅活，<br />
	　　从此尽和同，如今过菩萨，学业攻炉冶，炼尽三山铁，<br />
	　　至今静恬恬，众人皆赞说。<br />
	　　<br />
	　　　　寒山诗(三首)　　　　唐&middot;寒山<br />
	　　人生不满百，常怀千岁忧，自身病始可，又为子孙愁。<br />
	　　下视禾根土，上看桑树头，秤槌落东海，到底始知休。<br />
	　　可叹浮生人，悠悠何日了？朝朝无闲时，年年不觉老。<br />
	　　总为求衣食，令心生烦恼，扰扰百千年，去来三恶道。<br />
	　　我见黄河水，凡经几度清。水流如激箭，人世若浮萍。<br />
	　　痴属根本业，爱为烦恼坑。轮回几许劫，只为造迷盲。<br />
	　　<br />
	　　　　示法诗　　　　唐&middot;慧寂<br />
	　　滔滔不持戒，兀兀不坐禅。酽茶三两碗，意在钁头边。<br />
	　　<br />
	　　　　安公　　　　唐&middot;灵一<br />
	　　弥天称圣哲，象法初繄赖。弘道识行藏，匡时知进退。<br />
	　　秦王轻与举，习生重酬对。学文古篆中，义显新经内。<br />
	　　法服应华夏，金言流海岱。西方浮云间，更陪龙华会。<br />
	　　<br />
	　　　　林公　　　　唐&middot;灵一<br />
	　　支公信高逸，久向山林住。时将孙许游，岂以形骸遇？<br />
	　　幸辞天子诏，复览名臣疏。西晋尚虚无，南朝久沦误。<br />
	　　因谈老庄意，乃尽逍遥趣。谁为竹林贤，风流相比附？<br />
	　　<br />
	　　　　远公　　　　唐&middot;灵一<br />
	　　远公逢道安，一朝弃儒服。真机久消歇，世教空拘束。<br />
	　　誓入罗浮中，遂栖庐山曲。禅经初纂定，佛语新名目。<br />
	　　钵帽绝朝宗，簪裾翻拜伏。东林多隐士，为我辞荣禄。<br />
	　　<br />
	　　　　古意(二首)　　　　唐&middot;贯休<br />
	　　古交如真金，百炼色不回；今交如暴流，倏忽生尘埃。<br />
	　　我愿君子气，散为松柏栽；我恐荆棘花，只为小人开。<br />
	　　伤心复伤心，吟上高高台。<br />
	　　莫轻白云白，不与风雨会；莫见守羊儿，谓是初平辈。<br />
	　　人生非日月，光辉岂长在？一荣与一辱，今古常相对。<br />
	　　不见于公门，子孙好冠盖。<br />
	　　<br />
	　　　　寻隐者不遇　　　　唐&middot;释无本<br />
	　　松下问童子，言师采药去，只在此山中，云深不知处。<br />
	　　<br />
	　　　　登鹳雀楼　　　　唐&middot;李白<br />
	　　白日依山尽，黄河入海流，欲穷千里目，更上一层楼。<br />
	　　<br />
	　　　　破山山居　　　　唐&middot;常达<br />
	　　西来真祖意，秪在见闻中。寒雁一声过，疏林几叶空。<br />
	　　心闲怜水石，身老怯霜风。为报参玄者，山山月色同。<br />
	　　真性寂无机，尘尘祖佛师。日明庭砌暖，霜苦药苗衰。<br />
	　　汲水和烟酌，栽松带雪移。好听玄旨处，猿啸岭南枝。<br />
	　　祖祖惟心旨，春融日渐长。霜轻莎草绿，风细药苗香。<br />
	　　月满真如静，花开觉树芳。谷前莺啭处，时听话圆常。<br />
	　　<br />
	　　　　自思反哺读燕诗　　　　唐&middot;白居易<br />
	　　梁上有双燕，翩翩雄与雌，衔泥两椽间，一巢生四儿。<br />
	　　四儿日夜长，索食声孜孜；青虫不易捕，黄口无饱期。<br />
	　　嘴爪虽欲弊，心力不知疲，须臾千往来，犹恐巢中饥。<br />
	　　辛勤三十日，母瘦雏渐肥，喃喃教言语，一一刷羽衣。<br />
	　　一旦羽翼成，引上庭树枝，举翅不回顾，随风四散飞。<br />
	　　雌雄空中鸣，声尽呼不归，却入空巢内，啁啾终夜悲。<br />
	　　燕燕尔勿悲，尔当返自思，思尔为雏日，高飞背母时。<br />
	　　当时父母悲，今日尔应知。<br />
	　　<br />
	　　　　观幻　　　　唐&middot;白居易<br />
	　　有起皆因灭，无睽不暂同，从欢终作戚，转苦又成空，<br />
	　　次第花生眼，须臾烛过风，更无寻觅处，鸟迹印空中。<br />
	　　<br />
	　　　　禅室　　　　唐&middot;柳完元<br />
	　　发地结青茅，团团抱虚白。山花落幽户，中有忘机客。<br />
	　　涉有本非取，照空不待拆。万籁俱缘生，窅然喧中寂。<br />
	　　心镜本洞如，鸟飞无遗迹。<br />
	　　<br />
	　　　　悯农诗　　　　唐&middot;李绅<br />
	　　锄禾日当午，汗滴禾下土，谁知盘中飧，粒粒皆辛苦。<br />
	　　<br />
	　　　　审交　　　　唐&middot;孟郊<br />
	　　种树须择地，恶土变木根。结交若失人，中道生谤言。<br />
	　　君子芳桂性，春荣冬更繁。小人槿花心，朝在夕不存。<br />
	　　莫蹑冬冰坚，中有潜浪翻。唯当金石交，可以贤达论。<br />
	　　<br />
	　　　　还乡　　　　唐&middot;马祖道一<br />
	　　为道莫还乡，还乡道不成。溪边老婆子，唤我旧时名。<br />
	　　<br />
	　　　　秋夜独坐　　　　唐&middot;王维<br />
	　　独坐悲双鬓，空堂欲二更。雨中山果落，灯下草中鸣。<br />
	　　白发终难变，黄金不可成。欲知除老病，唯有学无生。<br />
	　　<br />
	　　　　赞佛　　　　宋&middot;苏东坡<br />
	　　稽首天中天，毫光照大千，八风吹不动，端坐紫金莲。<br />
	　　<br />
	　　　　庐山　　　　宋&middot;苏东坡<br />
	　　青山若无素，偃蹇不相亲，要识庐山面，他年是故人。<br />
	　　自昔怀清赏，神游香蔼间，如今不是梦，真个在庐山。<br />
	　　<br />
	　　　　滕县时同年西园　　　　宋&middot;苏东坡<br />
	　　人皆种榆柳，坐待十亩阴；我独种松柏，守此一寸心。<br />
	　　君看闾里间，盛衰日骎骎。种木不种德，聚散如飞禽。<br />
	　　老时吾不识，用意一何深！知人得数士，重义忘千金。<br />
	　　西园手所开，珍木来千岑。养此霜雪根，迟彼鸾凤吟。<br />
	　　池塘得流水，龟鱼自浮沉。幽桂日夜长，白花乱青衿。<br />
	　　岂独富草木？子孙已成林。拱把不知数，会当出千寻。<br />
	　　樊侯种梓漆，寿张富华簪。我作西园诗，以为里人箴。<br />
	　　<br />
	　　　　文潜次韵　　　　宋&middot;苏东坡<br />
	　　人生孰非梦？梦里见庐山。若了原无梦，何曾有往还？<br />
	　　<br />
	　　　　戒杀　　　　宋&middot;苏东坡<br />
	　　钩帘归乳燕，穴牖出痴蝇。爱鼠常留饭，怜蛾不点灯。<br />
	　　我哀篮中蛤，闭口护残汁。又哀网中鱼，开口吐微湿。<br />
	　　刳肠彼交病，过分我何得？相逢未寒温，相劝此最急。<br />
	　　<br />
	　　　　戒杀　　　　宋&middot;黄庭坚<br />
	　　我肉众生肉，名殊体不殊。原同一种性，祗是别形躯。<br />
	　　苦恼从他受，甘肥为我须。莫教阎老断，自揣应何如。<br />
	　　<br />
	　　　　戒杀　　　　周思义<br />
	　　一指纳沸汤，浑身惊欲裂。一针刺己肉，遍体如刀割。<br />
	　　鱼死向人哀，鸡死临刀泣。哀泣各分明，听者自不识。<br />
	　　<br />
	　　　　戒杀　　　　释慈悯<br />
	　　买肉须要肥，买鱼须要活，买衣须要美，买田须要阔，<br />
	　　若教买命放，一毛不肯拔，黄泉途路险，失脚恐难脱。<br />
	　　<br />
	　　　　戒杀　　　　褐衣人<br />
	　　食君数粒粟，充君羹中肉。一羹断数命，下箸犹未足。<br />
	　　口腹须臾间，祸福相倚伏。愿君戒勿杀，生死如转毂。<br />
	　　<br />
	　　　　戒杀　　　　耐庵道人<br />
	　　有命尽贪生，无分人与畜。最怕是杀烹，最苦是割肉。<br />
	　　擒执未施刀，魂惊气先窒。喉断气未绝，颠倒三起伏。<br />
	　　鱼鳖无声类，见死睁两目。挣命砧几间，张口不能哭。<br />
	　　念此恻肺肝，何忍纵口腹？<br />
	　　<br />
	　　　　奉酬敬夫赠言并以为别　　　　宋&middot;朱熹<br />
	　　昔我抱冰炭，从君识乾坤，始知太极蕴，要眇难名论。<br />
	　　谓有宁有迹？谓无复何存？惟应酬酢处，特达见本根。<br />
	　　万化自此流，十圣同兹源。旷然远莫御，惕若初不繁。<br />
	　　云何学力微，未胜物欲昏。涓涓始欲达，已被黄流吞。<br />
	　　岂知一寸胶，救此千丈浑？勉哉共无斁，此语期相敦。<br />
	　　<br />
	　　　　赞僧　　　　宋&middot;仁宗<br />
	　　空王佛弟子，如来亲眷属，身穿百衲衣，口吃千钟粟，<br />
	　　夜坐无畏床。<br />
	　　<br />
	　　六言诗<br />
	　　<br />
	　　万古长空　　　　宋&middot;善能<br />
	　　不可以一朝风月，昧却万古长空；不可以万古长空，不明一朝风月。<br />
	　　<br />
	　　　　半半诗　　　　清&middot;李密庵<br />
	　　看破浮生半百，半生受用无边；半残岁月尽悠闲，半里乾坤开展。<br />
	　　半郭半乡村舍，半山半水田园；半耕半读半寒廛，半士半民姻眷。<br />
	　　半雅半粗器具，半华半实庭轩；衾裳半素半轻鲜，肴馔半丰半俭。<br />
	　　童仆半能半拙，妻子半朴半贤；心情半佛半神仙，姓字半藏半显。<br />
	　　一半还之天地，一半让将人间；半思后代与桑田，半想阎罗怎见。<br />
	　　饮酒半酣正好，花开半时偏妍；帆张半扇免翻颠，马放半缰稳便。<br />
	　　半少却饶滋味，半多反厌纠缠；自来苦乐半相参，会占便宜只半。<br />
	　　<br />
	　　七言诗<br />
	　　七 言(佛印等八十四首)<br />
	　　　　警世　　　　周&middot;跋陀罗<br />
	　　　　不结良缘与善缘，苦贪名利日忧煎。<br />
	　　　　岂知住世金银宝，借汝闲看几十年。<br />
	　　<br />
	　　　　山居　　　　五代&middot;延寿<br />
	　　　　真柏最宜堆厚雪，危花终怯下轻霜。<br />
	　　　　滔滔一点无依处，双足方知尽道场。<br />
	　　<br />
	　　　　大士送童子下山诗　　　　唐&middot;地藏大士<br />
	　　　　空门寂莫尔思家，礼别云房下九华。<br />
	　　　　爱向竹栏骑竹马，懒于金地聚金沙。<br />
	　　　　瓶添涧底休拈月，洗池中罢弄花。<br />
	　　　　好去不须频下泪，老僧相伴有烟霞。<br />
	　　<br />
	　　　　山居诗　　　　唐．贯休<br />
	　　　　怡和心境了然同，大道无私处处通。<br />
	　　　　举世岂怀身后虑，谁人暂省事前空。<br />
	　　　　门开岩石千山月，帘卷溪楼一槛风。<br />
	　　　　嬴体健来知药力，缘身寂后觉神功。<br />
	　　<br />
	　　　　题东兰若　　　　唐&middot;灵一<br />
	　　　　上人禅室路徘徊，万木清阴向日开。<br />
	　　　　寒竹影侵行道石，秋风声入诵经台。<br />
	　　　　闲云不系从舒卷，狎鸟无机任往来。<br />
	　　　　更惜片阳谈妙理，归时莫待暝钟催。<br />
	　　<br />
	　　　　送明素上人归楚觐省　　　　唐&middot;灵一<br />
	　　　　能将疏懒背时人，不厌孤萍任此身。<br />
	　　　　江上昔年同出处，天涯今日共风尘。<br />
	　　　　平湖旧隐应残雪，芳草归心未隔春。<br />
	　　　　前路倍怜多胜事，到家知庆彩衣新。<br />
	　　<br />
	　　　　将出宜丰寺留题山房　　　　唐&middot;灵一<br />
	　　　　池上莲荷不自开，山中流水偶然来。<br />
	　　　　若言聚散定由我，未是回时那得回。<br />
	　　<br />
	　　　　下江陵　　　　唐&middot;李白<br />
	　　　　朝辞白帝彩云间，千里江陵一日还。<br />
	　　　　两岸猿声啼不住，轻舟已过万重山。<br />
	　　<br />
	　　　　随分自安　　　　唐．白居易<br />
	　　　　随宜饮食聊充腹，取次衣裘亦暖身，<br />
	　　　　随分自安心自断，是非何用问闲人。<br />
	　　<br />
	　　　　对酒诗　　　　唐&middot;白居易<br />
	　　　　蜗牛角上争何事，石火光中寄此身。<br />
	　　　　随富随贫且随喜，不开口笑是痴人。<br />
	　　<br />
	　　　　读禅经　　　　唐&middot;白居易<br />
	　　　　须知诸相皆非相，若住无余却有余。<br />
	　　　　言下忘言一时了，梦中说梦两重虚。<br />
	　　　　空花那得兼求果，阳焰如何更觅鱼。<br />
	　　　　摄动是禅禅是动，不禅不动即如如。<br />
	　　<br />
	　　　　僧院花　　　　唐&middot;白居易<br />
	　　　　欲悟色空为佛事，故栽芳树在僧家。<br />
	　　　　细看便是华严偈，方便风开智慧花。<br />
	　　<br />
	　　　　放言　　　　唐&middot;白居易<br />
	　　　　世途倚伏都无定，尘网牵缠卒未休。<br />
	　　　　祸福回环车转毂，荣枯反覆手藏钩。<br />
	　　　　龟灵未免刳肠患，马失应无折足忧。<br />
	　　　　不信君看奕棋者，输赢须待局终头。<br />
	　　<br />
	　　　　问道　　　　唐&middot;白居易<br />
	　　　　特入空门问苦空，敢将禅事向禅翁。<br />
	　　　　为当梦是浮生事，为复浮生是梦中？<br />
	　　<br />
	　　　　问道　　　　唐&middot;李翱<br />
	　　　　炼得身形似鹤形，千株松下两函经。<br />
	　　　　我来问道无余说，云在青天水在瓶。<br />
	　　<br />
	　　　　布袋和尚诗　　　　唐&middot;布袋<br />
	　　　　是非憎爱世偏多，仔细思量奈我何。<br />
	　　　　宽却肚肠须忍辱，豁开心地任从他。<br />
	　　　　若逢知己须依分，纵遇冤家也共和。<br />
	　　　　若能了此心头事，自然证得六波罗。<br />
	　　　　即个心心心是佛，十方世界最灵物，<br />
	　　　　纵横妙用可怜生，一切不如心真实。<br />
	　　　　由贪沦堕世波中，舍却贪嗔礼大雄，<br />
	　　　　直截凡情无所得，圆明寂照汝心宗。<br />
	　　　　肩挑明月横街去，把定乾坤莫放渠，<br />
	　　　　遇圣遇凡俱坐断，寂光胜地可安居。<br />
	　　<br />
	　　　　东林寺酬韦丹刺史　　　　唐&middot;灵澈<br />
	　　　　年老心闲无外事，麻衣草坐亦容身。<br />
	　　　　相逢尽道休官去，林下何曾见一人。<br />
	　　<br />
	　　　　<br />
	　　冬送鉴供奉归蜀宁亲　　　　唐&middot;灵澈<br />
	　　　　林间出定恋庭帏，圣主恩深暂许归。<br />
	　　　　双树欲辞金锡冷，四花犹向玉阶飞。<br />
	　　　　梁山拂汉分清境，蜀雪和烟惹翠微。<br />
	　　　　此去不须求彩服，紫衣全胜老莱衣。<br />
	　　<br />
	　　　　闻李虔州亡　　　　唐&middot;灵澈<br />
	　　　　时时闻说故人死，日日自悲垂老身。<br />
	　　　　白发不生应不得，青山长在属何人？<br />
	　　<br />
	　　　　归湖南　　　　唐&middot;灵澈<br />
	　　　　山边水边待月明，暂向人间借路行。<br />
	　　　　如今还向山边去，只有湖水无路程。<br />
	　　<br />
	　　　　无心自在　　　　唐&middot;志明<br />
	　　　　见闻觉知无障碍，声香味触常三昧。<br />
	　　　　如鸟空中只么飞，无取无舍无憎爱。<br />
	　　　　若会应处本无心，始得名为观自在。<br />
	　　　　<br />
	　　　　洗净浓妆　　　　唐&middot;洞山<br />
	　　　　洗净浓妆为阿谁？子规声里劝人归，<br />
	　　　　百花落尽啼无尽，更向乱峰深处啼。<br />
	　　<br />
	　　　　赠任华　　　　唐&middot;高适<br />
	　　　　丈夫结交须结贫，贫者结交结始亲，<br />
	　　　　世人不解结交法，惟重黄金不重人。<br />
	　　　　黄金虽多有尽时，结交一成无竭期，<br />
	　　　　不见管仲与鲍叔，至今留名名不移。<br />
	　　<br />
	　　　　浮生　　　　唐&middot;鸟窠<br />
	　　　　来时无迹去无踪，去与来时事一同。<br />
	　　　　何须更问浮生事，只此浮生是梦中。<br />
	　　<br />
	　　　　心如大海　　　　唐&middot;黄檗<br />
	　　　　心如大海无边际，广植净莲养身心。<br />
	　　　　自有一双无事手，为作世间慈悲人。<br />
	　　<br />
	　　　　无心　　　　唐&middot;龙牙<br />
	　　　　粉壁朱门事甚繁，高墙大户内如山。<br />
	　　　　莫言山林无休士，人若无心处处闲。<br />
	　　<br />
	　　　　插秧　　　　唐&middot;布袋<br />
	　　　　手把青秧插满田，低头便见水中天。<br />
	　　　　六根清净方为道，退步原来是向前。<br />
	　　<br />
	　　　　山居诗　　　　唐&middot;贯休<br />
	　　　　自古浮华能几几，逝波终日去滔滔。<br />
	　　　　汉王废苑生秋草，吴主荒宫入夜涛。<br />
	　　　　满屋黄金机不息，一头白发气犹高。<br />
	　　　　岂知物外金仙子，甘露天香滴毳袍。<br />
	　　<br />
	　　　　戒杀诗　　　　唐&middot;白居易<br />
	　　　　谁道群生性命微，哺雏觅食故飞飞。<br />
	　　　　劝君莫打三春鸟，子在巢中望母归。<br />
	　　<br />
	　　　　戒杀诗　　　　唐&middot;杜牧<br />
	　　　　已落双雕血尚新，鸣鞭走马又翻身。<br />
	　　　　凭君莫射南来雁，恐有家书寄远人。<br />
	　　<br />
	　　　　戒杀诗　　　　宋&middot;陆游<br />
	　　　　血肉淋漓味足珍，一般痛苦怨难伸。<br />
	　　　　设身处地扪心想，谁肯将刀割自身？<br />
	　　<br />
	　　　　戒杀诗　　　　宋&middot;陆游<br />
	　　　　秋风社散日平西，余胙残壶手自提。<br />
	　　　　赐食敢思烹细项，家庖仍禁擘团脐。<br />
	　　<br />
	　　　　戒杀诗　　　　明&middot;陶望龄<br />
	　　　　物我从来本一真，幻形分处不分神。<br />
	　　　　如何共嚼娘生肉，大地哀号惨煞人。<br />
	　　<br />
	　　　　戒杀诗　　　　清&middot;彭尺木<br />
	　　　　平时喔喔听鸡鸣，此夜萧然度五更。<br />
	　　　　碧血千刀流不尽，佐他杯酒话春生。<br />
	　　<br />
	　　　　戒杀诗　　　　释愿云<br />
	　　　　千百年来碗里羹，冤深如海恨难平。<br />
	　　　　欲知世上刀兵劫，但听屠门夜半声。<br />
	　　<br />
	　　　　枫桥夜泊　　　　唐&middot;张继<br />
	　　　　月落乌啼霜满天，江枫渔火对愁眠，<br />
	　　　　姑苏城外寒山寺，夜半钟声到客船。<br />
	　　<br />
	　　　　叹世　　　　唐&middot;释无本<br />
	　　　　多置庄田广修宅，四邻买尽犹嫌窄，<br />
	　　　　雕墙峻宇无歇时，几日能为宅中客。<br />
	　　　　问舍求田犹未已，堂上哭声人已死，<br />
	　　　　哭人尽是分钱人，口哭原来心里喜。<br />
	　　<br />
	　　　　瀑布诗　　　　唐&middot;志闲、宣宗<br />
	　　　　穿云透石不辞劳，地远方知出处高。<br />
	　　　　溪涧岂能留得住？终归大海作波涛。<br />
	　　<br />
	　　　　心宽　　　　唐&middot;佛光如满<br />
	　　　　心中宽广山川小，眼内澄清日月明，<br />
	　　　　耳边天籁人间寂，脚下灰沙不染尘。<br />
	　　<br />
	　　　　家中四威仪　　　　宋&middot;慈受怀深<br />
	　　　　家中行，寻常违顺不须争，若知步步无阶级，何必莲华脚下生。<br />
	　　　　家中住，早起开门夜闭户，运水般柴莫倩人，方知佛是凡夫做。<br />
	　　　　家中坐，一室寥寥是什么？灵光一点甚分明，何必青山寻达磨。<br />
	　　　　家中卧，展脚缩脚皆由我，若能一觉到天明，始信参禅输懒堕。<br />
	　　<br />
	　　　　劝食素　　　　宋&middot;慈受怀深<br />
	　　　　吃肉何如咬菜根，且图身口戒香薰，<br />
	　　　　莫言死后无因果，八两须还他半斤。<br />
	　　<br />
	　　　　劝晨朝食素　　　　宋&middot;慈受怀深<br />
	　　　　未能遽断荤和酒，且结晨朝清净因，<br />
	　　　　省费省缘兼惜福，灵岩此语太饶人。<br />
	　　<br />
	　　　　山居诗三首　　　　宋&middot;石屋<br />
	　　　　尽道凡心非佛性，我言佛性即凡心。<br />
	　　　　工夫只怕无人做，铁杵磨教作线针。<br />
	　　　　修行岂得不成佛，水滴年深石也穿。<br />
	　　　　不是顽皮钻不破，惟人只欠自心坚。<br />
	　　　　逆顺未尝忘此道，穷通一味信前缘。<br />
	　　　　是他了达虚空性，不动纤毫本自然。<br />
	　　<br />
	　　　　过高台携信老诗集夜读上封方丈次敬夫韵　　　　宋&middot;朱熹<br />
	　　　　十年闻说信无言，草草相逢又黯然。<br />
	　　　　借得新诗连夜读，要从苦淡识清妍。<br />
	　　<br />
	　　　　奉答择之四诗意到即书不及次韵　　　　宋&middot;朱熹<br />
	　　　　东头不见西头是，南畔唯嫌北畔非，<br />
	　　　　多谢圣门传大学，直将洁矩露天机。<br />
	　　　　安肆真同鸩毒科，君言虽苦未伤和。<br />
	　　　　解嘲却是生回互，政恐纷纷事转多。<br />
	　　<br />
	　　　　次韵择之见路傍乱草有感　　　　宋&middot;朱熹<br />
	　　　　世间无处不阳春，道路何曾困得人。<br />
	　　　　若向此中生厌斁，不知何处可安身。<br />
	　　<br />
	　　　　悟　　　　宋．黄庭坚<br />
	　　　　山雨溪云散墨痕，松风清坐息尘根。<br />
	　　　　笔端悟得真三昧，便是如来不二门。<br />
	　　<br />
	　　　　和子由渑池怀古　　　　宋&middot;苏东坡<br />
	　　　　人生到处知何似？恰是飞鸿踏雪泥，<br />
	　　　　泥上偶然留指爪，鸿飞那复计西东！<br />
	　　　　老僧已死成新塔，坏壁无由见旧题；<br />
	　　往日崎岖还记否？路长人困蹇驴嘶。<br />
	　　<br />
	　　赵朴初新诗<br />
	　　　　金陵会　　　　民国&middot;赵朴初<br />
	　　　　经年别，<br />
	　　　　重到柳依依，<br />
	　　　　烟雨楼台寻古寺，<br />
	　　　　庄严誓愿历僧祇，<br />
	　　　　三界法云垂，<br />
	　　　　金陵会，<br />
	　　　　花雨满秦堤，<br />
	　　　　登岸何须分彼此，<br />
	　　　　好从当下证菩提，<br />
	　　　　精进共相期。<br />
	　　<br />
	　　<br />
	　　<br />
	　　佛教丛书总目录<br />
	　　教理<br />
	　　经典<br />
	　　佛陀<br />
	　　弟子<br />
	　　教史<br />
	　　宗派<br />
	　　仪制<br />
	　　教用<br />
	　　艺文<br />
	　　人间佛教<br />
	　　<br />
	　　目前位置：首页 &gt; 佛学文库 &gt; 佛教丛书<br />
	　　<br />
	　　佛教丛书<br />
	　　使用说明：可直接点选&ldquo;标题&rdquo;开关观看内文。<br />
	　　偈<br />
	　　颂<br />
	　　诗<br />
	　　五 言(寒山等四十九首)<br />
	　　六 言(善能等二首)<br />
	　　七 言(佛印等八十四首)<br />
	　　赵朴初新诗</span></b>
<b><span style="color: #222222; font-size: 13pt">　　星云新诗<br />
	　　　　　　伟大的佛陀　　　　民国&middot;星云<br />
	　　　　　　　　　一<br />
	　　　　　　钟声伴著晨熹，<br />
	　　　　　　黎明把我从梦中招回。<br />
	　　　　　　揭开我心地的朦胧，<br />
	　　　　　　又开始我虔诚的敬礼<br />
	　　　　　　　　我所敬仰的佛陀呀！<br />
	　　　　　　　　愿你的慈光，<br />
	　　　　　　　　庇佑著大地，<br />
	　　　　　　　　庇佑著众生，<br />
	　　　　　　　　庇佑著我。<br />
	　　　　　　我再五体投地的叩首，<br />
	　　　　　　仰望莲座上的佛陀，<br />
	　　　　　　好像<br />
	　　　　　　　　猎者洗去手上的秽血；<br />
	　　　　　　好像<br />
	　　　　　　　　诗人抛掉胸中的思潮；<br />
	　　　　　　好像<br />
	　　　　　　　　神女希冀著黎明。<br />
	　　　　　　我，<br />
	　　　　　　　　双膝贴住了蒲团，<br />
	　　　　　　　　头顶亲吻著佛陀脚下的荷莲，<br />
	　　　　　　这一瞬，<br />
	　　　　　　　　是重罪独释，<br />
	　　　　　　　　是涛涌避去了风神，<br />
	　　　　　　　　是枷锁得到了解脱。<br />
	　　　　　　向你：<br />
	　　　　　　　　伟大的佛陀！<br />
	　　　　　　　　倾诉心曲；<br />
	　　　　　　向你：<br />
	　　　　　　　　伟大的佛陀！<br />
	　　　　　　　　承受清凉的法水。<br />
	　　　　　　虽然喉咙嘶哑，<br />
	　　　　　　但从我心里却迸出一句：<br />
	　　　　　　伟大的佛陀！我敬爱你！<br />
	　　<br />
	　　　　　　　二<br />
	　　　　　　声和著梵音响起，<br />
	　　　　　　五浊的世界在眼前消灭。<br />
	　　　　　　万念都荡涤灰尽，<br />
	　　　　　　又开始我虔诚的赞礼：<br />
	　　　　　　　　我所皈依的佛陀呀！<br />
	　　　　　　　　自你降记在娑婆，<br />
	　　　　　　　　苦海中才有了舟航，<br />
	　　　　　　　　火宅里才有了甘霖，<br />
	　　　　　　　　迷途上才有了指南，<br />
	　　　　　　　　黑暗中才有了光明。<br />
	　　　　　　人间有了你：<br />
	　　　　　　才能<br />
	　　　　　　　　虚假的转为诚实；<br />
	　　　　　　才能<br />
	　　　　　　　　悭吝的变为喜舍；<br />
	　　　　　　才能<br />
	　　　　　　　　罪恶的化为善美。<br />
	　　　　　　我，<br />
	　　　　　　　　再向你叩首，<br />
	　　　　　　　　伟大的佛陀！<br />
	　　　　　　这一瞬，<br />
	　　　　　　　　把贪爱抛向海洋，<br />
	　　　　　　　　把嗔恚扫得精光，<br />
	　　　　　　　　把一切的罪恶，<br />
	　　　　　　　　深深的埋葬。<br />
	　　　　　　向你：<br />
	　　　　　　　　伟大的佛陀！<br />
	　　　　　　　　倾诉心曲；<br />
	　　　　　　向你：<br />
	　　　　　　　　伟大的佛陀！<br />
	　　　　　　　　承受清凉的法水。<br />
	　　　　　　虽然喉咙嘶哑，<br />
	　　　　　　从我心里却迸出一句：<br />
	　　　　　　伟大的佛陀！我敬爱你！<br />
	　　<br />
	　　　　　　　三<br />
	　　　　　　这一座庄严的殿宇，<br />
	　　　　　　令我流连不忍离去；<br />
	　　　　　　无边的业海呵！<br />
	　　　　　　一不小心即将灭顶。<br />
	　　　　　　世事沧桑，<br />
	　　　　　　人情的冷风没有温暖。<br />
	　　　　　　我又暗暗默祷：<br />
	　　　　　　　　我所敬仰的佛陀呀！<br />
	　　　　　　　　迦毗罗卫国的皇宫降诞了你，<br />
	　　　　　　从此<br />
	　　　　　　　　众生的精神有了寄托；<br />
	　　　　　　从此<br />
	　　　　　　　　众生的心灵有了皈依；<br />
	　　　　　　从此<br />
	　　　　　　　　众生的生命有了光热。<br />
	　　　　　　伟大的佛陀！<br />
	　　　　　　我自从把一切献诸于你，<br />
	　　　　　　梦魂就常依绕在，<br />
	　　　　　　　　菩提树下，<br />
	　　　　　　　　祗陀园中，<br />
	　　　　　　　　灵鹫山尾。<br />
	　　　　　　阿难念余年亲承法乳，<br />
	　　　　　　摩诃迦叶微笑而得衣，<br />
	　　　　　　舍利弗、目犍连&hellip;&hellip;<br />
	　　　　　　这些幸福的宠儿，<br />
	　　　　　　令人无比的羡慕。<br />
	　　　　　　你，<br />
	　　　　　　　　伟大的佛陀！<br />
	　　　　　　金刚座上一声狮吼；<br />
	　　　　　　百万邪魔，<br />
	　　　　　　　　乖乖的俯伏低头；<br />
	　　　　　　无数外道，<br />
	　　　　　　　　依顺的都来皈投。<br />
	　　　　　　四十九年的教法：<br />
	　　　　　　从天竺起，<br />
	　　　　　　　　跨过高山，<br />
	　　　　　　　　渡过重洋，<br />
	　　　　　　今日已遍于五大洲。<br />
	　　　　　　多少众生学著你：<br />
	　　　　　　　　离开了生死的苦海，<br />
	　　　　　　　　解脱了烦恼的无明，<br />
	　　　　　　　　为你德慧的感召，<br />
	　　　　　　从我的心里却迸出一句：<br />
	　　　　　　伟大的佛陀！我敬爱你！<br />
	　　<br />
	　　　　　　　四<br />
	　　　　　　殿外落著疏疏的细雨，<br />
	　　　　　　人间没有几块干净土，<br />
	　　　　　　我回视我四周，<br />
	　　　　　　为庄严肃穆的气氛围绕。<br />
	　　　　　　我感动得又再顶礼：<br />
	　　　　　　　　我所敬仰的佛陀呀！<br />
	　　　　　　　　你的圣教流入东土，<br />
	　　　　　　　　我们老大的中国，<br />
	　　　　　　　　历史上增添了记载，<br />
	　　　　　　　　文化上增添了光彩，<br />
	　　　　　　　　我不但敬仰你的智慧与圣格，<br />
	　　　　　　　　我更深深的爱著，<br />
	　　　　　　　　你给我国光荣的文化与历史。<br />
	　　　　　　藏经楼上，<br />
	　　　　　　　　有三藏十二部教典；<br />
	　　　　　　秀丽的山顶上的石佛，<br />
	　　　　　　　　雕刻之工是罕世的艺术。<br />
	　　　　　　深山、都市、乡村、<br />
	　　　　　　　　巍峨堂皇的寺院，<br />
	　　　　　　　　放出万道金光，<br />
	　　　　　　　　温暖了无数人的心房。<br />
	　　　　　　你<br />
	　　　　　　　　伟大的佛陀！<br />
	　　　　　　你是<br />
	　　　　　　　　永远高照的太阳；<br />
	　　　　　　你是<br />
	　　　　　　　　长久不灭的慧光。<br />
	　　　　　　虽然<br />
	　　　　　　　　末法的时代圣教多难，<br />
	　　　　　　　　教团中有著不少瑕疵；<br />
	　　　　　　但是<br />
	　　　　　　有&ldquo;过去&rdquo;的火光照耀，<br />
	　　　　　　有&ldquo;未来&rdquo;的希望憧憬，<br />
	　　　　　　不管群魔的乱舞，<br />
	　　　　　　不论世界的末日来到，<br />
	　　　　　　我还是要说：<br />
	　　　　　　伟大的佛陀！<br />
	　　　　　　我敬爱你！<br />
	　　<br />
	　　　　　　吴修齐先生八十华诞庆　　　民国&middot;星云<br />
	　　　　　　人生六十称甲子，<br />
	　　　　　　真正岁月七十才开始，<br />
	　　　　　　八十还是小弟弟，<br />
	　　　　　　九十寿翁多来兮，<br />
	　　　　　　百岁人杰不稀奇，<br />
	　　　　　　神秀一百零二岁，<br />
	　　　　　　佛图澄大师，<br />
	　　　　　　还可称做老大哥，<br />
	　　　　　　多闻第一的阿难陀，<br />
	　　　　　　整整活了一百二十岁，<br />
	　　　　　　赵州和虚云，<br />
	　　　　　　各自活了两甲子，<br />
	　　　　　　菩提流支一百五十六，<br />
	　　　　　　其实人人都是无量寿，<br />
	　　　　　　生命马拉松，<br />
	　　　　　　看谁活得久。<br />
	　　<br />
	　　　　　　皇冠杂志创刊四十周年贺辞　　民国&middot;星云<br />
	　　　　　　平鑫涛的&ldquo;皇冠&rdquo;戴(发行)了四十年，<br />
	　　　　　　回顾中国史上戴皇冠的领导者：<br />
	　　　　　　汉武帝戴了五十四年，<br />
	　　　　　　　天威凛凛，震铄古今；<br />
	　　　　　　商殷高宗(武丁)戴了五十八年，<br />
	　　　　　　　南征北讨，武功卓著；<br />
	　　　　　　清圣祖康熙、清高宗乾隆各自戴了六十年以上，<br />
	　　　　　　　分尊为开国之君和十全老人；<br />
	　　　　　　唐尧戴了将近一世纪(九十九年)，<br />
	　　　　　　　被世人推崇为公天下的圣人；<br />
	　　　　　　黄帝在位比一世纪还要长，<br />
	　　　　　　　皇冠戴了一百一十年之久，<br />
	　　　　　　　统一中华，成为中华民族的始祖。<br />
	　　　　　　&ldquo;皇冠&rdquo;在出版界，虽然是老大哥，<br />
	　　　　　　在时光隧道里，却还只是个小老弟。<br />
	　　　　　　祝福&ldquo;皇冠&rdquo;百尺竿头，更进一步，<br />
	　　　　　　在文化界施展远大抱负与领导者的力道！<br />
	　　　　　　＊　＊　＊<br />
	　　　　　　&ldquo;皇冠&rdquo;在国际上，<br />
	　　　　　　也应该持续戴下去。<br />
	　　　　　　您看！<br />
	　　　　　　奥古斯都大帝戴了四十一年，<br />
	　　　　　　　引领罗马帝国进入黄金时代；<br />
	　　　　　　彼得大帝戴了四十三年，<br />
	　　　　　　　俄罗斯帝国扩大了疆土；<br />
	　　　　　　普鲁士王国的腓特烈大帝、<br />
	　　　　　　法兰克王国的查理曼大帝，<br />
	　　　　　　　分别戴了四十六年，<br />
	　　　　　　　前者奠定国家富强之基，<br />
	　　　　　　　后者开创欧洲统一之局；<br />
	　　　　　　凯撒大帝更加发挥了皇冠的魅力，<br />
	　　　　　　　一戴就戴了五十八年，<br />
	　　　　　　　毕生的丰功伟业，令人叹为观止；<br />
	　　　　　　伊利莎白与维多利亚女王也不让须眉，<br />
	　　　　　　　一个戴了四十五年，<br />
	　　　　　　　一个戴了六十四年，<br />
	　　　　　　　两人前后相距约三世纪，<br />
	　　　　　　　同为英国带来全盛时期；<br />
	　　　　　　法王路易十四的皇冠尤其光芒四射，<br />
	　　　　　　　戴了七十二年，<br />
	　　　　　　　称霸整个欧洲。<br />
	　　　　　　文化界的皇冠应该比政治界的皇冠更难戴，<br />
	　　　　　　希望&ldquo;皇冠&rdquo;再多戴几个四十年，<br />
	　　　　　　甚至千秋万世，永垂不朽。<br />
	　　　　　　伟大的&ldquo;皇冠&rdquo;！<br />
	　　　　　　谨此献上诚挚的祝福！<br />
	　　<br />
	　　二 词<br />
	　　<br />
	　　　　南乡子　　　　宋&middot;王安石<br />
	　　嗟见世间人，但有纤毫即是尘。不住旧时无相貌，沉沦。祗为从来认识神。作么有疏亲，我自降魔转法轮。不是摄心除妄想，求真。幻化空身即法身。<br />
	　　自古帝王州，郁郁葱葱佳气浮。四百年来成一梦，堪愁。晋代衣冠成古丘。绕水恣行游，上尽层城更上楼。往事悠悠君莫问，回头。槛外长江空自流。<br />
	　　<br />
	　　　　劝改过词　　　　古德<br />
	　　过失多端累此身，急须改悔莫因循。自家错处知多少，那有功夫说别人。<br />
	　　朝闻夕死性天真，圣域贤关万古春。莫待老来方学道，孤坟多是少年人。<br />
	　　悔过原为进步时，自家过失自家知。认差不失真君子，自是徒为识者嗤。<br />
	　　<br />
	　　　　七十词　　　　唐伯虎<br />
	　　人生七十古稀，我年七十为奇。前十幼小，后十衰老，中间止有五十年，一半又在夜里过了。算来只有二十五年在世，受尽多少奔波劳苦？<br />
	　　<br />
	　　　　五章词　　　　南朝梁&middot;善慧<br />
	　　一更始，擎香佛龛里，敬礼无上尊，心心已无己。<br />
	　　二更至，加趺静禅思，通达无彼我，真如一不二。<br />
	　　三更中，观法空不空，无起无生灭，体一真如同。<br />
	　　四更前，观法缘无缘，真如四句绝，百非宁复煎？<br />
	　　五更初，稽首礼如如，归依无新故，不实亦不虚。<br />
	　　<br />
	　　　　赤壁怀古　　　　宋&middot;苏轼<br />
	　　大江东去，浪淘尽千古风流人物。故垒西边，人道是三国周郎赤壁。乱石崩云，惊涛裂岸，卷起千堆雪。江山如画，一时多少豪杰？遥想公瑾当年，小乔初嫁了，雄姿英发。羽扇纶巾，谈笑间，强虏灰飞烟灭。故国神游，多情应笑我早生华发。人间如梦，一樽还酹江月！<br />
	　　<br />
	　　　　中秋作兼怀子由　　　　宋&middot;苏轼<br />
	　　明月几时有，把酒问青天，不知天上宫阙，今夕是何年？我欲乘风归去，惟恐琼楼玉宇，高处不胜寒，起舞弄清影，何似在人间。转朱阁，低绮户，照无眠，不应有恨，何事长向别时圆，人有悲欢离合，月有阴晴圆缺，此事古难全，但愿人长久，千里共婵娟！</span></b>
<b><span style="color: #222222; font-size: 13pt">　　三 歌<br />
	　　<br />
	　　　　姑苏行　　　　唐&middot;释皎然<br />
	　　古台不见秋草衰，却忆吴王全盛时。千年月照秋草上，吴王在时几回望。至今月出君不还，世人空对姑苏山。山中精灵安可睹？辙迹人踪麋鹿聚。婵娟西子倾国容，化作寒陵一堆土。<br />
	　　<br />
	　　　　短歌行　　　　唐&middot;释皎然<br />
	　　古人若不死，吾亦何所悲？萧萧烟雨九原上，白杨青松葬者谁？贵贱同一尘，死生同一指。人生在世共如此，何异浮云与流水？短歌行，短歌无穷日已倾。邺宫梁苑徒有名，春草秋风伤我情。何为不学空门侣，一悟空门无死生。<br />
	　　<br />
	　　　　寓兴　　　　唐&middot;释皎然<br />
	　　天下生白榆，白榆直上连天根，高枝不知几万丈，世人仰望徒攀援。谁能上天采其子，种向人间笑桃李。因问老仙求种法，老仙咍我愚不答。始知此道无所成，还如瞽夫学长生。<br />
	　　<br />
	　　　　君子行　　　　唐&middot;齐巳<br />
	　　圣人不生，麟龙何瑞？梧桐不高，凤凰何止？吾闻古之有君子，行藏以时，进退求已，荣必为天下荣，耻必为天下耻。苟进不如此，退不如此，亦何必用虚伪之文章，取荣名而自美。<br />
	　　<br />
	　　　　养心歌　　　　宋&middot;邵康节<br />
	　　得岁月，延岁月，得欢悦，且欢悦，万事乘除总在天，何必愁肠千万结。放心宽，莫量窄，古今兴废如眉列，金谷繁华眼底尘，淮阴事业锋头血。陶潜篱畔菊花黄，范蠡湖边芦絮白，临潼会上胆气雄，丹阳县里箫声绝。逍遥且学圣贤心，到此方知滋味别，粗衣淡饭足家常，养得浮生一世拙。<br />
	　　<br />
	　　　　洞察人生　　　　明&middot;悟空<br />
	　　天也空，地也空，人生渺渺在其中。日也空，月也空，东升西坠为谁功？金也空，银也空，死后何曾在手中。妻也空，子也空，黄昏路上不相逢。权也空，名也空，转眼荒郊土一封。<br />
	　　<br />
	　　　　戒不知足　　　　古德<br />
	　　终日忙忙只为饥，才得饱来便思衣。<br />
	　　衣食两般俱丰足，房中又少美貌妻。<br />
	　　娶下娇妻并美妾，出入无轿少马骑。<br />
	　　骡马成群轿已备，田地不广用不支。<br />
	　　买得良田千万顷，又无官职被人欺。<br />
	　　七品五品犹嫌少，四品三品仍嫌低。<br />
	　　一品当朝为宰相，又羡称王作帝时。<br />
	　　心满意足为天子，更望万世无死期。<br />
	　　总总妄想无止息，一棺长盖抱恨归。<br />
	　　<br />
	　　　　明日歌　　　　明&middot;钱鹤滩<br />
	　　明日复明日，明日何其多。我生待明日，万事成蹉跎。世人若被明日累，春去秋来老将至。朝看水东流，暮看日西坠。百年明日能几何？请君听我明日歌。<br />
	　　<br />
	　　　　七笔勾　　　　明&middot;袾宏<br />
	　　恩重山邱，五鼎三牲未足酬。亲得离尘垢，子道方成就。嗏，出世大因由，凡情怎剖？孝子贤孙，好向真空究，因此把五色金章一笔勾。<br />
	　　凤侣鸾俦，恩爱牵缠何日休？活鬼乔相守，缘尽还分手。嗏，为你两绸缪，披枷带杻，觑破冤家，各自寻门走，因此把鱼水夫妻一笔勾。<br />
	　　身似疮疣，莫为儿孙作远忧，忆昔燕山窦，今日还存否？嗏，毕竟有时休，总归无后，谁识当人，万古常如旧，因此把贵子兰孙一笔勾。<br />
	　　独占鳌头，谩说男儿得意秋。金印悬如斗，声势非常久。嗏，多少枉驰求，童颜皓首，梦觉黄梁，一笑无何有，因此把富贵功名一笔勾。<br />
	　　富比王侯，你道欢时我道愁。求者多生受，得者忧倾覆。嗏，淡饭胜珍羞，衲衣如绣，天地吾庐，大厦何须构，因此把家舍田园一笔勾。<br />
	　　学海长流，文阵光芒射斗牛。百艺丛中走，斗酒诗千首。嗏，锦绣满胸头，何须夸口？生死跟前，半时难相救，因此把盖世文章一笔勾。<br />
	　　夏赏春游，歌舞场中乐事稠。烟雨迷花柳，棋酒娱亲友。嗏，眼底逞风流，苦归身后，可惜光阴，懡空回首，因此把风月情怀一笔勾。<br />
	　　<br />
	　　　　五戒歌　　　　明&middot;蕅益<br />
	　　受戒易，守戒难，莫将大事等闲看，浮囊度海须勤护，一念差池全体残。理胜欲，便安澜，把定从来生死关，任他逆顺魔军箭，凛凛孤怀月影寒。不杀生，大慈仁，物我一体如长春，蠕动蜎飞佛性等，贤愚贵贱无疏亲。不偷盗，充义奥，正直清廉明节操，心外无法可当情，菩提性具非他造。不淫欲，梵行笃，身心皎洁同珠玉，泰山乔岳立清风，等闲超出娑婆狱。不妄语，诚相与，广长舌相昏涂炬，矢口千金敌国钦，九界同归作洲渚。不饮酒，离群丑，智慧照明师子吼，衣里圆珠岂更忘？免得亲翁再苦口。三皈五戒果精明，观音势至为师友。未知个事难得知，已知欲忘亦不易，忘却威音那畔底，今时方显头头是。著衣吃饭弄神通，剑树刀山任游戏。念弥陀，算珠记，夫妇知能第一义。净秽两忘仍历然，法界分明无碍事，一念圆彰四土严，三身顿证惊长寐。信得真，见得至，步步脚跟都著地，以兹自觉觉众生，大智光明照十世。<br />
	　　<br />
	　　　　六度念佛歌　　　　明&middot;蕅益<br />
	　　　　真能念佛，放下身心世界，即大布施。<br />
	　　　　真能念佛，不复起贪嗔痴，即大持戒。<br />
	　　　　真能念佛，不计是非人我，即大忍辱。<br />
	　　　　真能念佛，不稍间断夹杂，即大精进。<br />
	　　　　真能念佛，能不妄想驰逐，即大禅定。<br />
	　　　　真能念佛，不为他岐所惑，即大智慧。<br />
	　　<br />
	　　　　好了歌　　　　清&middot;曹雪芹<br />
	　　　　世人都晓神仙好，惟有功名忘不了，<br />
	　　　　古今将相在何方？荒冢一堆草没了。<br />
	　　　　世人都晓神仙好，只有金银忘不了，<br />
	　　　　终朝只恨聚无多，及到多时眼闭了。<br />
	　　　　世人都晓神仙好，只有娇妻忘不了，<br />
	　　　　君在日日说恩情，君死又随人去了。<br />
	　　　　世人都晓神仙好，只有儿孙忘不了，<br />
	　　　　痴心父母古来多，孝顺子孙谁见了？<br />
	　　<br />
	　　　　苦乐无常歌　　　　清&middot;萨哈岱<br />
	　　天边月，昨见团栾今又缺；园中花，秋悲衰落春重华。风吹白衣忽苍狗，万变千奇无不有，朝为沧海暮桑田，今古沧桑亦难久。君不见台榭起连云，歌儿舞女争纷纷，转盼繁华寻不得，草深门巷惟斜昏。又不见茅檐士子愁壁立，天涯每效穷途泣，一朝名藉曲江池，驷马光辉照乡邑。<br />
	　　<br />
	　　　　知苦增福歌　　　　民国&middot;星云<br />
	　　　　人生应有福，可惜不知足：<br />
	　　　　思量事累苦，闲静便是福。思量懒惰苦，勤劳便是福。<br />
	　　　　思量挥霍苦，节俭便是福。思量孤独苦，亲友便是福。<br />
	　　　　思量老病苦，健康便是福。思量我慢苦，尊敬便是福。<br />
	　　　　思量多疑苦，有慧便是福。思量邪见苦，正信便是福。<br />
	　　　　思量挫折苦，结缘便是福。思量贫穷苦，享有便是福。<br />
	　　　　思量死亡苦，生存便是福。思量计较苦，放下便是福。<br />
	　　　　思量奔驰苦，居家便是福。思量散乱苦，安定便是福。<br />
	　　　　思量嫉妒苦，包容便是福。思量犯人苦，无罪便是福。<br />
	　　　　思量贪欲苦，满足便是福。思量嗔恨苦，慈悲便是福。<br />
	　　　　思量愚痴苦，明理便是福。思量烦恼苦，欢喜便是福。<br />
	　　　　莫谓我身不如人，不如我者正繁复。<br />
	　　　　退步思量海样宽，眼前便见许多福。<br />
	　　<br />
	　　　　忍让歌　　　　古德<br />
	　　　　不忍一时有祸，三思百岁无妨，<br />
	　　　　宽怀自解是良方，含怒伤心染恙。<br />
	　　　　凡事从容修省，何须急躁猖狂？<br />
	　　　　有涵有养寿延长，稳纳一生福量。<br />
	　　　　恣意发狂有失，存心忍耐无忧，<br />
	　　　　性情凶暴易遭囚，度量容人有后。<br />
	　　　　羹污能容人相，受辱胯下封侯，<br />
	　　　　张飞暴躁断咽喉，到底终遭毒手。<br />
	　　　　占尽便宜有报，吃些亏也无妨，<br />
	　　　　庞涓暴虐早身亡，孙子忍之无恙。<br />
	　　　　血气方刚壮士，不宜恃力凌人，<br />
	　　　　一言不合怒相争，烈火一般性情。<br />
	　　　　不忍一时忿气，却担百日忧心，<br />
	　　　　忠言逆耳莫相嗔，苦口药能医病。<br />
	　　<br />
	　　　　数珠歌　　　　古德<br />
	　　如是数珠只一颗，离垢摩尼光不破。佛说刹说众生说，三世一切说。这个未了人，休将过成佛。人希念佛多，却将妄念数如麻，念来年久却成魔。假慈悲，当什么，顺时吉，逆时祸。行住坐卧似风牵，诳谤佛法如行货。木槵子，麻穿过，假名一百单八个。和酒和肉耀心光，谁觉死来连汝堕？心念肉，口波波，业识如是怎奈何？灵府未清徒念佛，身心净土自弥陀。旃檀成，来惠我，拈起连天笑一和，自家不比这般人，黄叶止啼元是我。聪明人，犹较可，二乘闻说心如火，几百劫中用数珠，今日教人都诀破。<br />
	　　善男子，不恁么，法无断灭言无过。一人道假百千虚，何不学西来达磨？不立文字无唱和，寂灭光中神护佐，九年面壁没人知，直指人心少林坐。雪齐腰，割臂堕，犹自惺惺不放过。征诘神光勿得心，忽然解悟方担荷。报参玄，休懡，决择身心是什么？虚空何物可相当？体得一如闲打坐。十方诸佛念珠同，法界圆明无两个。<br />
	　　<br />
	　　　　一钵歌　　　　晋&middot;杯渡<br />
	　　遏喇喇，闹聒聒，总是悠悠造抹挞。如饥吃盐加得渴，枉却一生头蘖蘖。究竟不能知始末，抛却死尸何处脱？劝君努力求解脱，闲事到头须结撮。火落身上当须拨，莫待临时叫菩萨。<br />
	　　丈夫语话须豁豁，莫学痴人受摩捋。趁时结裹学摆拨，也学柔和也粗粝。也剃头，也披褐，也学凡夫作生活。直语向君君未达，更作长歌歌一钵。<br />
	　　一钵歌，多中一，一中多，莫笑野人歌一钵，曾将一钵度娑婆。青天寥寥月初上，此时影空含万象。几处浮生自是非，一源清净无来往。更莫将心造水泡，百毛流血是谁教？不如静坐真如地，顶上从他鹊作巢。万代金轮圣王子，只遮真如灵觉是。菩提树下度众生，度尽众生不生死。不生不死真丈夫，无形无相大毗卢。尘劳灭尽真如在，一颗圆明无价珠。<br />
	　　眼不见，耳不闻，不见不闻真见闻。从来一句无言说，今日千言强为分。强为分，须谛听，人人尽有真如性，恰似黄金在矿中，<br />
	　　<br />
	　　证道歌　　唐&middot;永嘉<br />
	　　君不见绝学无为闲道人，不除妄想不求真。<br />
	　　无明实性即佛性，幻化空身即法身。<br />
	　　法身觉了无一物，本源自性天真佛。<br />
	　　五阴浮云空去来，三毒水泡虚出没。<br />
	　　证实相，无人法，刹那灭却阿鼻业。<br />
	　　若将妄语诳众生，自招拔舌尘沙劫。<br />
	　　顿觉了，如来禅，六度万行体中圆。<br />
	　　梦里明明有六趣，觉后空空无大千。<br />
	　　无罪福，无损益，寂灭性中莫问觅。<br />
	　　比来尘镜未曾磨，今日分明须剖析。<br />
	　　谁无念？谁无生？若实无生无不生。<br />
	　　唤取机关木人问，求佛施功早晚成。<br />
	　　放四大，莫把捉，寂灭性中随饮啄。<br />
	　　诸行无常一切空，即是如来大圆觉。<br />
	　　决定说，表真乘，有人不肯任情征。<br />
	　　直截根源佛所印，摘叶寻枝我不能。<br />
	　　摩尼珠，人不识，如来藏里亲收得。<br />
	　　六般神用空不空，一颗圆光色非色。<br />
	　　净五眼，得五力，唯证乃知难可测。<br />
	　　镜里看形见不难，水中捉月争拈得？<br />
	　　常独行，常独步，达者同游涅槃路。<br />
	　　调古神清风自高，貌悴骨刚人不顾。<br />
	　　穷释子，口称贫，实是身贫道不贫。<br />
	　　贫则身常披缕褐，道则心藏无价珍。<br />
	　　无价珍，用无尽，利物应机终不吝。<br />
	　　三身四智体中圆，八解六通心地印。<br />
	　　上士一决一切了，中下多闻多不信。<br />
	　　但自怀中解垢衣，谁能向外夸精进？<br />
	　　从他谤，任他非，把火烧天徒自疲。<br />
	　　我闻恰似饮甘露，销融顿入不思议。<br />
	　　观恶言，是功德，此即成吾善知识。<br />
	　　不因讪谤起冤亲，何表无生慈忍力？<br />
	　　宗亦通，说亦通，定慧圆明不滞空。<br />
	　　非但我今独达了，恒沙诸佛体皆同。<br />
	　　师子吼，无畏说，百兽闻之皆脑裂。<br />
	　　香象奔波失却威，天龙寂听生欣悦。<br />
	　　游江海，涉山川，寻师访道为参禅。<br />
	　　自从认得曹溪路，了知生死不相关。<br />
	　　行亦禅，坐亦禅，语默动静体安然。<br />
	　　纵使锋刀常坦坦，假饶毒药也闲闲。<br />
	　　我师得见然灯佛，多劫曾为忍辱仙。<br />
	　　几回生，几回死，生死悠悠无定止。<br />
	　　自从顿悟了无生，于诸荣辱何忧喜。<br />
	　　入深山，住兰若，岑崟幽邃长松下。<br />
	　　优游静坐野僧家，阒寂安居实萧洒。<br />
	　　觉即了，不施功，一切有为法不同。<br />
	　　住相布施生天福，犹如仰箭射虚空。<br />
	　　势力尽，箭还坠，招得来生不如意。<br />
	　　争似无为实相门，一超直入如来地。<br />
	　　但得本，莫愁末，如净琉璃含宝月。<br />
	　　既能解此如意珠，自利利他终不竭。<br />
	　　江月照，松风吹，永夜清宵何所为？<br />
	　　佛性戒珠心地印，雾露云霞体上衣。<br />
	　　降龙钵，解虎锡，两钴金环鸣历历。<br />
	　　不是标形虚事持，如来宝杖亲踪迹。<br />
	　　不求真，不断妄，了知二法空无相。<br />
	　　无相无空无不空，即是如来真实相。<br />
	　　心镜明，鉴无碍，廓然莹彻周沙界。<br />
	　　万象森罗影现中，一颗圆光非内外。<br />
	　　豁达空，拨因果，莽莽荡荡招殃祸。<br />
	　　弃有著空病亦然，还如避溺而投火。<br />
	　　舍妄心，取真理，取舍之心成巧伪。<br />
	　　学人不了用修行，真成认贼将为子。<br />
	　　损法财，灭功德，莫不由斯心意识。<br />
	　　是以禅门了却心，顿入无生知见力。<br />
	　　大丈夫，秉慧剑，般若锋兮金刚焰。<br />
	　　非但空摧外道心，早曾落却天魔胆。<br />
	　　震法雷，击法鼓，布慈云兮洒甘露。<br />
	　　龙象蹴踏润无边，三乘五性皆醒悟。<br />
	　　雪山肥腻更无杂，纯出醍醐我常纳。<br />
	　　一性圆通一切性，一法遍含一切法。<br />
	　　一月普现一切水，一切水月一月摄。<br />
	　　诸佛法身入我性，我性同共如来合。<br />
	　　一地具足一切地，非色非心非行业。<br />
	　　弹指圆成八万门，刹那灭却三祗劫。<br />
	　　一切数句非数句，与吾灵觉何交涉？<br />
	　　不可毁，不可赞，体若虚空勿涯岸。<br />
	　　不离当处常湛然，觅即知君不可见。<br />
	　　取不得，舍不得，不可得中只么得。<br />
	　　默时说，说时默，大施门开无壅塞。<br />
	　　有人问我解何宗，报道摩诃般若力。<br />
	　　或是或非人不识，逆行顺行天莫测。<br />
	　　吾早曾经多劫修，不是等闲相诳惑。<br />
	　　建法幢，立宗旨，明明佛敕曹溪是。<br />
	　　第一迦叶首传灯，二十八代西天记。<br />
	　　法东流，入此土，菩提达磨为初祖。<br />
	　　六代传衣天下闻，后人得道何穷数？<br />
	　　真不立，妄本空，有无俱遣不空空。<br />
	　　二十空门元不著，一性如来体自同。<br />
	　　心是根，法是尘，两种犹如镜上痕。<br />
	　　痕垢尽除光始现，心法双忘性即真。<br />
	　　嗟末法，恶时世，众生福薄难调制。<br />
	　　去圣远兮邪见深，魔强法弱多恐害。<br />
	　　闻说如来顿教门，恨不灭除令瓦碎。<br />
	　　作在心，殃在身，不须冤诉更尤人。<br />
	　　欲得不招无间业，莫谤如来正法轮。<br />
	　　旃檀林，无杂树，郁密森沈师子住。<br />
	　　境静林闲独自游，走兽飞禽皆远去。<br />
	　　师子儿，众随后，三岁便能大哮吼。<br />
	　　若是野干大法王，百年妖怪虚开口。<br />
	　　圆顿教，勿人情，有疑不决直须争。<br />
	　　不是山僧逞人我，修行恐落断常坑。<br />
	　　非不非，是不是，差之毫厘失千里。<br />
	　　是则龙女顿成佛，非则善星生陷坠。<br />
	　　吾早年来积学问，亦曾讨疏寻经论。<br />
	　　分别名相不知休，入海算沙徒自困。<br />
	　　却被如来苦诃责，数他珍宝有何益？<br />
	　　从来蹭蹬觉虚行，多年枉作风尘客。<br />
	　　种性邪，错知解，不达如来圆顿制。<br />
	　　二乘精进勿道心，外道聪明无智慧。<br />
	　　亦愚痴，亦小騃，空拳指上生实解。<br />
	　　执指为月枉施功，根境法中虚捏怪。<br />
	　　不见一法即如来，方得名为观自在。<br />
	　　了即业障本来空，未了应须还夙债。<br />
	　　饥逢王膳不能餐，病遇医王争得瘥？<br />
	　　在欲行禅知见力，火中生莲终不坏。<br />
	　　勇施犯重悟无生，早时成佛于今在。<br />
	　　师子吼，无畏说，深嗟懵懂顽皮靼。<br />
	　　秖知犯重障菩提，不见如来开秘诀。<br />
	　　有二比丘犯淫杀，波离萤光增罪结。<br />
	　　维摩大士顿除疑，犹如赫日销霜雪。<br />
	　　不思议，解脱力，妙用恒沙也无极。<br />
	　　四事供养敢辞劳，万两黄金亦销得。<br />
	　　粉骨碎身未足酬，一句了然超百亿。<br />
	　　法中王，最高胜，恒沙如来同共证。<br />
	　　我今解此如意珠，信受之者皆相应。<br />
	　　了了见，无一物，亦无人，亦无佛。<br />
	　　大千沙界海中沤，一切圣贤如电拂。<br />
	　　假使铁轮顶上旋，定慧圆明终不失。<br />
	　　日可冷，月可热，众魔不能坏真说。<br />
	　　象驾峥嵘谩进途，谁道螗螂能拒辙？<br />
	　　大象不游于兔径，大悟不拘于小节。<br />
	　　莫将管见谤苍苍，未了吾今为君诀。<br />
	　　<br />
	　　　　采珠歌　　宋&middot;张平叔<br />
	　　贫子衣中珠，本自圆明好，不会自寻求，却数他人宝。<br />
	　　数他宝，终无益，只是教君空费力。<br />
	　　争如认取自家珍，价值黄金千万亿？<br />
	　　此宝珠，光最大，遍照三千大千界，<br />
	　　从来不解少分毫，刚破浮云无障碍。<br />
	　　自从认得此摩尼，泡体空就谁更爱？<br />
	　　佛珠还与我珠同，我性即归佛性海。<br />
	　　珠非珠，海非海，坦然心量包法界，<br />
	　　任你尘嚣满眼前，定慧圆明常自在。<br />
	　　不是空，不是色，内外皎然无壅塞，<br />
	　　六通神明妙无穷，自利利他宁解极？<br />
	　　见即了，万事毕，绝学无为度终日。<br />
	　　怕兮如未兆婴儿，动止随缘无固必。<br />
	　　不断妄，不修真，真妄之心总属尘。<br />
	　　从来万法皆无相，无相之中有法身。<br />
	　　法身即是天真佛，亦非人兮亦非物，<br />
	　　浩然充塞天地间，只是希夷并恍惚。<br />
	　　垢不染，光自明，无法不从心里生。<br />
	　　心若不生法自灭，即知罪福本无形。<br />
	　　无佛修，无法说，丈夫智见自然别，<br />
	　　出言便作狮子鸣，不似野狐论生灭。<br />
	　　<br />
	　　　　禅定指迷歌　　宋&middot;张平叔<br />
	　　　　如来禅性如水，体静风波自止。<br />
	　　　　兴居湛湛常清，不独坐时方是。<br />
	　　　　今人静坐取证，不道全在见性。<br />
	　　　　性于见里若明，见向性中自定。<br />
	　　　　定成慧用无穷，是名诸佛神通。<br />
	　　　　几欲究其体用，但见十方虚空。<br />
	　　　　空中杳无一物，亦无希夷恍惚，<br />
	　　　　希恍既不可寻，寻之却成乖失。<br />
	　　　　只此乖失两字，不可执为凭据。<br />
	　　　　本心尚乃如空，岂有得失能所？<br />
	　　　　但将万法遣除，遣令净尽无余，<br />
	　　　　豁然圆明自现，便与诸佛无殊。<br />
	　　　　色身为我桎梏，且恁和光混俗，<br />
	　　　　举动一切无心，争甚是非荣辱？<br />
	　　　　生身只是寄居，逆旅主号毗卢。<br />
	　　　　毗卢不来不去，乃知生灭无余。<br />
	　　　　或问毗卢何似，只为有相不是。<br />
	　　　　眼前叶叶尘尘，尘叶非同非异。<br />
	　　　　况此尘尘叶叶，个个释迦迦叶。<br />
	　　　　异则万籁皆鸣，同则一风都摄。<br />
	　　　　若要认得摩尼，莫道得法方知。<br />
	　　　　有病用他药疗，病瘥药更何施？<br />
	　　　　心迷须假法照，心悟法更不要。<br />
	　　　　又如昏镜得磨，痕垢自然灭了。<br />
	　　　　本为心法皆妄，故令离尽诸相。<br />
	　　　　诸相离了何如？是名至真无上。<br />
	　　　　若欲庄严佛土，平等行慈救苦。<br />
	　　　　菩提本愿虽深，切莫相中有取。<br />
	　　　　此为福慧双圆，当来授记居先。<br />
	　　　　断常纤尘有染，却于诸佛无缘。<br />
	　　　　翻念凡夫迷执，尽被情爱染习，<br />
	　　　　只为贪著情多，常生胎卵化湿。<br />
	　　　　学道须教猛烈，无情心刚似铁，<br />
	　　　　直饶父母妻儿，又与他人何别？<br />
	　　　　常守一颗圆光，不见可欲思量，<br />
	　　　　万法一时无著，说甚地狱天堂。<br />
	　　　　然后我命在我，空中无声无堕，<br />
	　　　　出没诸佛土中，不离菩提本坐。<br />
	　　　　观音三十二应，我当亦从中证，<br />
	　　　　化现不可思议，尽出逍遥之性。<br />
	　　　　我是无心禅客，凡事不会拣择，<br />
	　　　　昔时一个黑牛，今日浑身总白。<br />
	　　　　有时自歌自笑，傍人道我神少，<br />
	　　　　争知被褐之形，内怀无价之宝？<br />
	　　　　更若见我谈空，恰似浑囵吞枣，<br />
	　　　　此法惟佛能知，凡愚岂解相表？<br />
	　　　　兼有修禅上人，只学斗口合唇，<br />
	　　　　夸我问答敏急，却元不识主人。<br />
	　　　　尽是寻枝摘叶，不解穷究本根，<br />
	　　　　得根枝叶自茂，无根枝叶难存。<br />
	　　　　便逞己握灵珠，转于人我难除，<br />
	　　　　与我灵源妙觉，远隔千里之殊。<br />
	　　　　此辈可伤可笑，空说积年学道，<br />
	　　　　心高不肯问人，枉使一生虚老。<br />
	　　　　乃是愚迷钝根，邪见业重为因，<br />
	　　　　若向此生不悟，后世争免沉沦？<br />
	　　<br />
	　　　　与重岩道者住山歌　　宋&middot;汾阳无德<br />
	　　　　住山须识山中主，不识徒劳山里住，<br />
	　　　　青山绿水眼前飞，白灵散漫山头去。<br />
	　　　　岩又高，岭又峻，曲褶徘徊身自困，<br />
	　　　　临崖石上坐思量，正性不明心躁闷。<br />
	　　　　望林峦，看石壁，满<br />
	　　<br />
	　　　遍参三昧歌　　　　唐末五代&middot;龙会道寻<br />
	　　　　天涯海角参知识，遍咨惠我全提力。<br />
	　　　　师乃呵余退步追，省躬廓尔从兹息。<br />
	　　　　睹诸方，垂带直，善财得处难藏匿。<br />
	　　　　棒头喝下露幽奇，纵去夺来看殊特。<br />
	　　　　赵州关，雪岭陟，筑廅峰前验虚实。<br />
	　　　　据证灵由辟万机，横挥祖刃闻三域。<br />
	　　　　卷舒重重孰可委？休呈识意谩猜揣。<br />
	　　　　衲子攒眉碧眼咦，黄海倒逆昆仑嘴。<br />
	　　　　沩山牛，道吾唱，马师奋迅呈圆相。<br />
	　　　　执水投针作后规，把镜持幡看先匠。<br />
	　　　　广陵歌，谁继唱？拟续宫商调难况。<br />
	　　　　石人愠色下鞭挝，木马奔嘶梵天上。<br />
	　　　　丽水金，蓝田玉，祝融峰攒湘浪蹙。<br />
	　　　　满月澄溪松韵清，云从龙腾好观瞩。<br />
	　　<br />
	　　　　乐道歌　　　　唐&middot;道吾<br />
	　　　　乐道山僧纵性多，天回地转任从他。<br />
	　　　　闲卧孤峰无伴侣，独唱无生一曲歌。<br />
	　　　　无生歌，出世乐，堪笑时人和不著。<br />
	　　　　畅情乐道过残生，张三李四浑忘却。<br />
	　　　　大丈夫，须气概，莫顺人情无妨碍。<br />
	　　　　汝言顺即是菩提，我谓从来自相背。<br />
	　　　　有时憨，有时痴，非我途中争得知？<br />
	　　　　特达一生常任运，野客无乡可得归。<br />
	　　　　今日山僧只这是，元本山僧更若为？<br />
	　　　　探祖机，空王子，体似浮云没隈倚。<br />
	　　　　自古长披一衲衣，曾经几度遭寒暑。<br />
	　　　　不是真，不是伪，打鼓乐神施拜跪。<br />
	　　　　明明一道汉江云，青山绿水不相似。<br />
	　　　　禀性成，无揩改，结角罗纹不相碍。<br />
	　　　　或运慈悲喜舍心，或即逢人以棒闿。<br />
	　　　　慈悲恩爱落牵缠，棒打教伊破恩爱。<br />
	　　　　报乎月下旅中人，若有恩情吾为改。<br />
	　　<br />
	　　　　浮沤歌　　　　南朝梁&middot;善慧<br />
	　　　　君不见骤雨近看庭际流，水上随生无数沤。<br />
	　　　　一滴初成一滴破，几回销尽几回浮。<br />
	　　　　浮沤聚散无穷已，大小殊形色相似。<br />
	　　　　有时忽起名浮沤，销竟还同本来水。<br />
	　　　　浮沤自有还自无，象空象色总名虚。<br />
	　　　　究竟还同幻化影，愚人唤作半边珠。<br />
	　　　　此时感叹闲居士，一见浮沤悟生死。<br />
	　　　　皇皇人世总名虚，暂借浮沤以相比。<br />
	　　　　念念人间多盛衰，逝水东注永无期。<br />
	　　　　寄言世上荣豪者，岁月相看能几时？<br />
	　　<br />
	　　　　弥勒菩萨劝世歌<br />
	　　古今多少人，那个活几千？这个逞英雄，那个做好汉，看看两鬓白，年年容颜变。日月如穿梭，光阴似射箭，不久病来侵，低头暗嗟叹。自想少年时，不把 修行办，得病想回头，阎君无转限。三寸气断了，万事都不管。也不论是非，也不把家办。也不争人我，也不做好汉。骂著不回言，问著如哑汉，打著也不理，推著浑身转。也不怕人笑，也不做脸面。儿女哭啼啼，再也不得见。好个名利客，今把荒郊伴，我看世间人，都是这一般，妄想名和利，贪心无足厌，堆金积如山，难买 无常限。淡饭腹中饱，破被好遮寒。万般俱是假，早把生死办。劝君急回头，快把修行干，做个大丈夫，一刀截两段，跳出红火坑，做个清凉汉，得悟长生理，日月为邻伴。<br />
	　　<br />
	　　　　古德劝世歌一<br />
	　　　　回头好，回头好，世事将来一笔扫，<br />
	　　　　红尘堆里任他忙，我心清凉无烦恼。<br />
	　　　　终日贪，何时了，只恨家中财帛少，<br />
	　　　　分明傀儡线提牵，线断之时身跌倒。<br />
	　　　　无常到，没大小，不用金钱不用宝，<br />
	　　　　不分贵贱与王侯，年年多少埋荒草。<br />
	　　　　惜光阴，如珍宝，失落光阴如失宝，<br />
	　　　　看看红日落西山，不觉鸡鸣天又晓。<br />
	　　　　急回头，莫说早，小小孩童勿得老。<br />
	　　　　才高北斗富千箱，孽障随身何时了？<br />
	　　　　劝世人，回头好，持斋念佛随身宝。<br />
	　　　　看来名利一场空，不如回头念佛好。<br />
	　　<br />
	　　　　古德劝世歌二<br />
	　　　　心不明来点甚灯，意不公平念甚经。<br />
	　　　　大斗小秤吃甚素，不孝父母斋甚僧。<br />
	　　　　妙药难医冤孽病，横财不富命穷人。<br />
	　　　　利己利人促寿算，积善修行裕子孙。<br />
	　　　　人恶人怕天不怕，人善人欺天不欺。<br />
	　　　　暗中阴骘分明有，远在儿孙近在身。<br />
	　　　　守口莫谈人过短，自短何曾说与人。<br />
	　　　　生事事生君莫怨，害人人害汝休嗔。<br />
	　　　　欺心折尽平生福，行短天教一世贫。<br />
	　　<br />
	　　　　百忍歌　　　　唐伯虎<br />
	　　百忍歌、百忍歌，人生不忍将奈何？我今与汝歌百忍，汝当拍手笑呵呵！朝也忍，暮也忍，辱也忍，苦也忍，痛也忍，饿也忍，寒也忍，欺也忍，怒也忍， 是也忍，非也忍，方寸之间当自省。道人何处未归来？痴云隔断须弥顶。脚尖踢出一字关，万里西风吹月影。天风冷冷山月明，分明照破无为镜。君不见如来割身痛也忍，孔子绝粮饿也忍，韩信胯下辱也忍，闵子单衣寒也忍，师德唾面羞也忍，刘宽污衣怒也忍。好也忍，歹也忍，都向心头自思忖，囫囵吞下栗棘蓬，恁时方识真根本。<br />
	　　<br />
	　　　　忍辱歌　　　　古德<br />
	　　忍辱好，忍辱好，忍辱二字真奇宝。一朝之忿不能忍，斗胜争强祸不小，身家由此破，性命多难保。逞权势，结怨仇，后来要了不得了。让人一步有何妨，量大福大无烦恼。<br />
	　　<br />
	　　　　年月日时刻歌　　　　古德<br />
	　　一年又一年，渐渐改容颜，始作儿童戏，看看白发全。莫造来生孽，<br />
	　　回头种福田，休待无常到，修行早向前。一月又一月，光阴如消雪，<br />
	　　日月无有期，幻化有生灭。少实心多虚，巧计不如拙，阎君送信来，<br />
	　　不怕你会说。一日又一日，朝出暮还入，妄想不肯休，恩爱何时歇？<br />
	　　总是少水鱼，急急须跳出，莫待池水干，徒劳叫冤屈。一时又一时，<br />
	　　步步向前移，不思行大道，堂堂人自迷。劝君全不省，只爱口头肥，<br />
	　　一日无常到，临死悔也迟。一刻又一刻，昼夜相催逼，茫茫不转头，<br />
	　　灵台真可惜。奉劝世间人，修行须努力，古今多少人，一去无消息。<br />
	　　<br />
	　　　　<br />
	　　积福歌　　　　古德<br />
	　　　　叹人只知今世财，那知财是前生福，<br />
	　　　　我今说与积福人，劝世重财先重福。<br />
	　　<br />
	　　　　正己治家歌　　　　古德<br />
	　　　　正人先正己，治家如治国，先当重祖宗，慎勿扰亲族。<br />
	　　　　竭力孝父母，小心敬伯叔，长幼必有序，夫妻须和睦。<br />
	　　　　度量放宽宏，见识休局促，莫听妇人言，兄弟伤骨肉。<br />
	　　　　常存君子心，忠厚待乡曲，义方教子孙，宽恕使奴仆。<br />
	　　　　诸物须俭用，凡事要知足，衣食务均平，财物莫私蓄。<br />
	　　　　闭门当严谨，儿女可拘束，家法能整齐，自然天赐福。<br />
	　　<br />
	　　　　十修歌　　　　民国&middot;星云<br />
	　　　　一修人我不计较，二修彼此不比较，<br />
	　　　　三修处事有礼貌，四修见人要微笑，<br />
	　　　　五修吃亏不要紧，六修待人要厚道，<br />
	　　　　七修心内无烦恼，八修口中多说好，<br />
	　　　　九修所交皆君子，十修大家成佛道，<br />
	　　　　若是人人能十修，佛国净土乐逍遥。<br />
	　　<br />
	　　　　赞女僧十修歌　　　　民国&middot;刘玉英<br />
	　　　　一修不受公婆气，二修不受丈夫缠，<br />
	　　　　三修没有厨房苦，四修没有家事忙，<br />
	　　　　五修怀中不抱子，六修没有闺房冷，<br />
	　　　　七修不愁柴米贵，八修不受妯娌嫌，<br />
	　　　　九修成为丈夫相，十修善果功行圆，<br />
	　　　　人人若是能十修，必定快乐又欢喜。<br />
	　　<br />
	　　　　费闲歌　　　　明&middot;憨山德清<br />
	　　　　讲道容易体道难，杂念不除总是闲，<br />
	　　　　世事尘劳常挂碍，深山静坐也徒然。<br />
	　　　　出家容易守规难，信愿全无总是闲，<br />
	　　　　净戒不持空费力，纵然落发也徒然。<br />
	　　　　修行容易遇师难，不遇明师总是闲，<br />
	　　　　自作聪明空费力，盲修瞎练也徒然。<br />
	　　　　染尘容易出尘难，不断尘劳总是闲，<br />
	　　　　情性攀缘空费力，不成道果也徒然。<br />
	　　　　听闻容易实心难，侮慢师尊总是闲，<br />
	　　　　自大贡高空费力，聪明盖世也徒然。<br />
	　　　　学道容易悟道难，不下工夫总是闲，<br />
	　　　　能信不行空费力，空空论说也徒然。<br />
	　　　　闭关容易守关难，不肯修行总是闲，<br />
	　　　　身在关中心在外，千年不出也徒然。<br />
	　　　　念佛容易信心难，心口不一总是闲，<br />
	　　　　口念弥陀心散乱，喉咙喊破也徒然。<br />
	　　　　拜佛容易敬心难，意不虔诚总是闲，<br />
	　　　　五体虚悬空费力，骷髅磕破也徒然。<br />
	　　　　诵经容易解经难，口诵不解总是闲，<br />
	　　　　能解不依空费力，日诵万卷也徒然。<br />
	　　<br />
	　　　　孝悌歌　　　　宋&middot;邵康节<br />
	　　　　子孝亲兮弟敬哥，休残骨肉起风波，<br />
	　　　　劬劳恩重须当报，手足情深最要和。<br />
	　　　　公艺同居今古罕，甲真共处子孙多，<br />
	　　　　如斯遐迩皆称美，子孝亲兮弟敬哥。<br />
	　　　　子孝亲兮弟敬哥，光阴过去疾如梭，<br />
	　　　　庭闱乐处儿孙乐，兄弟和时妯娌和。<br />
	　　　　孝悌传家名不朽，金银满柜当如何？<br />
	　　　　要知美誉传今古，子孝亲兮弟敬哥。<br />
	　　　　子孝亲兮弟敬哥，丈夫休听妇人唆，<br />
	　　　　眼前金帛毋嫌少，膝下儿孙不厌多。<br />
	　　　　但得家和贫也可，若教不义富如何？<br />
	　　　　王韩孝友垂青史，子孝亲兮弟敬哥。<br />
	　　　　子孝亲兮弟敬哥，休伤和气忿争多，<br />
	　　　　偏生嫉妒偏艰窘，暗积私房暗折磨。<br />
	　　　　不孝自然生忤逆，无良定是产妖魔，<br />
	　　　　但闻孝悌传千古，子孝亲兮弟敬哥。<br />
	　　　　子孝亲兮弟敬哥，吁嗟分析听搬唆，<br />
	　　　　囊中财物他嫌少，祖上田园你要多。<br />
	　　　　夫妇眼前虽快乐，儿孙日后恐消磨，<br />
	　　　　何如孝弟推乡党，子孝亲兮弟敬哥。<br />
	　　<br />
	　　　　释如意　　　　程璧光<br />
	　　如意如意，百事如意，人有人意，我有我意，合得人意，恐非我意，合得我意，恐非人意，人意我意，恐非天意，合得天意，自然如意，如意如意，百事如意。<br />
	　　<br />
	　　　　忍耐歌　　　　石天基<br />
	　　忍耐好，忍耐好，忍耐二字当奇宝；一朝之忿不能忍，斗胜争强祸不小，身家由此破，性命多难保！休仗财势结怨仇，后来要了不得了，让人一步有何妨，量大福大无烦恼。<br />
	　　<br />
	　　　　亲恩歌　　　　孙念劬<br />
	　　　　岂不深知父母恩，世间那有铁心人。<br />
	　　　　只因看得妻儿重，没得工夫到老亲。<br />
	　　　　漫把钱财米谷论，此身亦是父娘身。<br />
	　　　　如何毫发能私得，你是双亲什么人？<br />
	　　　　兄弟原同一树栽，专<br />
	　　<br />
	　　<br />
	　　<br />
	　　四 赋<br />
	　　<br />
	　　释迦佛赋唐&middot;王勃<br />
	　　原夫佛者，觉也，神而化之，修六年而得道，统三界以称师。帝释梵王，尚犹皈依；老聃宣父，宁不参随？昔如来下兜率天，生中印土，降神而大地摇动，应迹而诸天拥护。九龙吐水，满身而花落纷纷；七宝祥云，举足而莲生步步。盖以玉辇呈瑞，金轮启图，恩沾九有，行洽三无，宝殿之龙颜大悦，春闱之凤德何虞。方知灌顶之灵心，兴王后嗣，必为万类之化主；作帝中枢，岂不知海量无边？天情极广，厌六宫珠翠之色，恶千妃丝竹之响。雪山深处，全抛有漏之身心；海月圆时，顿悟无为之法相。莫不魔军振动，法界奔惊。觉阎浮之日出，睹优之华生。十方调御皆来，圆光自在；六趣含灵尽喜，金色分明。暨乎万法归空，双林告灭，演摩诃般若之教，示阿耨多罗之诀。普光殿里，会十地之华严；耆阇山中，投三乘之记别。是知灵觉无尽，神理莫闻，芥子纳三千之国，藕丝藏百万之兵。目容修广于青莲，寒生定水；毫相分明于皓月，照破迷云。群机而不睹灵踪，万世而空留圣迹。嗟释迦之永法将尽，仰慈氏之何日调伏。我今回向菩提，一心归命圆寂。<br />
	　　<br />
	　　种松赋唐&middot;崔敦礼<br />
	　　崔子居山闲，种松于东冈之上，本舒而平，培土而密筑。其殖之也，若秧之插；其忧之也，若婴儿之育。戢戢乎黄茅之底，眇眇乎苍岑之麓。有客过而叹曰：&ldquo;勤矣！子之种松也，吾闻天施地生，雨露则一，草木之长，于松为啬，经年仅益于毫末，再岁尚湮于蓬棘，盖屡补而莫齐。或百枚而得一，形如偃盖兮，待千岁之久；化为伏龟兮，由百岁之积。今子施种艺之功，竭壅培之力，以附土之寸根，待干云于异日，不其迂哉！&rdquo;<br />
	　　余曰：&ldquo;噫嘻！客之言过矣。夫植之微者，本必固；长之吝者，末必荣。木有亟茂而先颠，物有速蕃而骤零。栽桃李者早华，种榆柳者易阴，柞薪析而愈盛，樗槱翦而还生。然皆摧折于飞雪之后，憔悴于严霜之辰。随寒暑以同化，与粪壤以俱沦，乃若松之茂也。干排风雷，根裂崖石，鳞蹙百丈，髯苍千尺。其柯参天，则鸾凤栖其颠；其肪入地，则龙蛇伏其窟。凛高节兮，四时不能易其操；建大厦兮，万牛不得轻其力。兹岂众木之凡姿，与夫百草之弱质者所能比哉！鸣呼！在物固然，于人亦尔。殖德者，不贵其苟；种学者，非图其易。啬礼义之华实，毓性情之根柢，养其小以成大，蓄诸微而至著，若曰名以暴集为荣，行以速成为贵，谓片善为无益，以寸长为可弃，是犹冀合抱之材，而不养其拱把之时；望十围之木，而不植于径寸之际者也。&rdquo;<br />
	　　<br />
	　　黠鼠赋宋&middot;苏东坡<br />
	　　苏子夜坐，有鼠方啮，拊床而止之。既止复作，使童子烛之。有橐中空，嘐嘐聱聱，声在橐中，曰：&ldquo;嘻！此鼠之见闭而不得去者也。&rdquo;发而视之，寂无所有，举烛而索，中有死鼠。童子惊曰：&ldquo;是方啮也而遽死耶？向为何声，岂其鬼耶？&rdquo;覆而出之，堕地乃走。虽有敏者，莫措其手。苏子叹曰：&ldquo;异哉！是鼠之黠也，闭于橐中，橐坚而不可穴也，故不啮而啮，以声致人；不死而死，以形求脱也。&rdquo;吾闻有生莫智于人，扰龙伐蛟，登龟狩麟，役万物而君之。卒见使于一鼠，堕此虫之计中，惊脱免于处女，乌在其为智也？坐而假寐，私念其故，若有告余者曰：&ldquo;汝惟多学而识之，望道而未见也。不一于汝，而二于物，故一鼠之啮而为之变也。人能碎千金之璧，不能无失声于破釜；能搏猛虎，不能无变色于蜂虿。此不一之患也。言出于汝而忘之耶？&rdquo;余俯而笑，仰而觉，使童子执笔记余之作。<br />
	　　<br />
	　　感赋明&middot;漆修纶<br />
	　　空拳赤手初生世，富贵何人是带来？既不带来难带去，铜山铁券总尘埃。<br />
	　　</span></b>
<b>&nbsp;</b>

    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 