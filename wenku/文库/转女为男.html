<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,转女为男' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>转女为男</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <P class=MsoNormal style="TEXT-ALIGN: center; mso-layout-grid-align: none" align=center><B style="mso-bidi-font-weight: normal"><SPAN style="FONT-SIZE: 22pt; FONT-FAMILY: 宋体; mso-bidi-font-family: 宋体; mso-font-kerning: 0pt; mso-ansi-language: ZH-CN"></SPAN></B></P>
<P class=MsoNormal style="TEXT-ALIGN: right; mso-layout-grid-align: none" align=right> </P>
<P class=MsoNormal style="TEXT-ALIGN: right; mso-layout-grid-align: none" align=right><FONT size=3>出佛说转女身经</FONT></P>
<P class=MsoNormal style="TEXT-ALIGN: right; mso-layout-grid-align: none" align=right> </P>
<P class=MsoNormal style="TEXT-INDENT: 28pt; TEXT-ALIGN: left; mso-layout-grid-align: none; mso-char-indent-count: 2.0; mso-char-indent-size: 14.0pt" align=left><SPAN style="FONT-SIZE: 14pt; FONT-FAMILY: 宋体; mso-bidi-font-family: 宋体; mso-font-kerning: 0pt; mso-ansi-language: ZH-CN">佛世尊一日在王舍城耆阇崛山中。与千大比丘。八千菩萨众。宣说要法。时无垢光菩萨。由东南方三十六那由他（大数或作千亿。或作万亿。）佛土净住世界。奉彼佛无垢称王如来法旨。来至此土释迦文佛前。礼佛供养。并参大法。广度有缘。变化女子身。出彼无碍辩。剖晰道要。饶益多众。宏辩发已。尔时无垢光女菩萨。白佛言。世尊。今此会中诸比丘比丘尼优婆塞优婆夷。不识修何善行。得离女身。速成男子。能发无上菩提之心。惟愿世尊。详为解释。<?XML:NAMESPACE PREFIX = O /><O:P></O:P></SPAN></P>
<P class=MsoNormal style="TEXT-INDENT: 28pt; TEXT-ALIGN: left; mso-layout-grid-align: none; mso-char-indent-count: 2.0; mso-char-indent-size: 14.0pt" align=left><SPAN style="FONT-SIZE: 14pt; FONT-FAMILY: 宋体; mso-bidi-font-family: 宋体; mso-font-kerning: 0pt; mso-ansi-language: ZH-CN">尔时世尊欲利益成就众生故。告无垢光菩萨言。有无数法门。足令一切女子脱离业缚。而还清净自在本来面目。若女子成就一法。得离女身。速成男子。一法云何。以深心求菩提道。（脱离一切烦恼。力求正觉。不复逐妄著迷之谓）何以故。若有女人发菩提心。此心即是大善人心。大丈夫心。大觉悟心。非下人心。永离二乘狭劣之心。能破外道异论之心。为三世中最胜心。能除一切烦恼。不杂少许结习之清净心。若彼女人发菩提心。则更不杂女大诸结缚心。以不杂故。永离女身。得成男子。所有善根。悉当回向无上菩提。是转业之一。（回向是作善既毕。随时祝愿。回转趋向佛道之义。）复次。女人成就二法。能离女身。速成男子。二法云何。所谓除其慢心。离于欺诳。不作幻惑。所有善根。悉皆回向菩提。是转业之二。复次。女人成就三法。能离女身。速成男子。三法云何。一身业清净。持身三戒。（戒杀生、偷盗、邪淫之身三业。）二口业清净。离口四过。（戒两舌、恶口、妄言、绮语之口四业。）三意业清净。离于贪。恚。邪见。愚痴。以此三种功德。回向菩提。是转业之三。复次。女人成就四法。得离女身。速成男子。四法云何。一不恚害。二不瞋恨。三不随烦恼。四住忍辱力。是转业之四。（恚害瞋恨。一则火毒蓄于中。一则火毒泄于外。）复次。女人成就五法。得离女身。速成男子。五法云何。一乐求善法。二尊重正法。三以正法而自娱乐。四于说法者敬如师长。正如说修行。以此善根。愿离女身。速成男子。回向菩提。是转业之五。复次。女人成就六法。得离女身。速成男子。六法云何。一常念佛。愿成佛身。二常念法。欲转法轮。三常念僧。欲尊重法侣。四常念戒。欲成净行。五常念施。欲舍一切诸烦恼垢。六常念天。欲满天中之天一切种智。是转业之六。（天中天犹云尊中之尊。佛之尊号也。一切种智。澈照一切之圆明佛智也。）复次。女人成就七法。得离女身。速成男子。七法云何。一于佛得不坏信。二于法得不坏信。三于僧得不坏信。四不事馀天。唯奉敬佛。五不积聚悭惜。随言能行。六出言无过。恒常质直。七成仪具足。是转业之七。复次。女人成就八法。得离女身。速成男子。八法云何。一不偏爱己子。二不偏爱己女。三不倚赖己夫。四不系念衣服饰物。五不贪著华饰异香。六不为美食而犯杀生罪孽。七不以所施之物。常追忆之。而生欢喜。八所行清净。常怀惭愧。是转业之八。复次。女人成就九法。得离女身。速成男子。九法云何。所谓息九恼法。憎我所爱。已憎今憎将憎,爱我所憎。已爱今爱将爱。憎及于我。已憎今憎将憎。是转业之九。复次。女人成就十法。得离女身。速成男子。十法云何。一不自大。二除骄慢。三敬尊长。四所言必实。五无嫌恨。六不粗言。七不难教。八不贪惜。九不暴恶。十不调戏。是转业之十。<O:P></O:P></SPAN></P>
<P class=MsoNormal style="TEXT-INDENT: 28pt; TEXT-ALIGN: left; mso-layout-grid-align: none; mso-char-indent-count: 2.0; mso-char-indent-size: 14.0pt" align=left><SPAN style="FONT-SIZE: 14pt; FONT-FAMILY: 宋体; mso-bidi-font-family: 宋体; mso-font-kerning: 0pt; mso-ansi-language: ZH-CN">复次。善女。若有女人能如实观女人身过者。生厌离心。速离女身。捷成男子。女人身过云何。所谓贪得心。怨恨心。痴迷心。并其馀较男子为重之一切诸烦恼。又此身中有无量恶露。有无数虫类。恒为苦患愁恼因缘。是故女人烦恼偏重。应当息心静气。观察此身。实为不净之器。臭秽充满。亦如枯井空城破村。毫无可以爱乐之处。是故于此不净皮囊。应生厌离之心。又观此身。犹如婢使。不得自在。恒为男女衣服饮食家业所须等苦恼。以及一切垢秽涕唾不净之物。苦相为累。又於九月中怀子在身。众患非一。及其生时。受大痛苦。命几不保。是故女人应生厌离女身之心。又复女人虽投生王宫。必当属他。尽其形寿。无异婢使。随侍主家。重重束缚。不得自主。如或命也不幸。遭逢凶暴。而为种种刀杖瓦石拳足威压痛击。恶言骂辱。并禁声诉。如是等苦。说不胜说。是故女人应於此身生厌离心。又此身常被幽闭。无异蛇鼠。常守穴中。不得妄出。又女人法。不能自主。常於他边禀告受命。凡饮食衣服种种日用所需之物。不得自作主张。是故女人应当厌离女身。又此女身。受人驱使。几乎一刻不得自主。劳作甚多。举凡洗衣煮饭。纺织缝纫。煮谷煎药。舂谷煎粉。霜晨雪夜。苦惟自知。如是种种。苦役无量。是故女人应患此身。欲求永离如是众苦。当以此法教示馀人。常念如来真言。赞美离欲。永脱罪障。跃出苦轮。以报佛恩。当速发心。愿离女身。速成男子。於佛法中。离欲修道。不复贪求异香艳色。珍贵饰物。衣服美食。结伴游戏。种种幻空境界。（鲜肥罗列。放箸即空。仪仗喧赫。既到即空。歌舞游乐既归即空。一切人事。无不类此。）当观自身及侍立眷属。犹如机关木偶。屈伸转动。一一无常。须知此身虚伪。血肉所成。容易腐朽。不久坏灭。此身如厕。九孔流出种种不净。此身乃地水火风四大假合而成。因缘成熟。一时誓有。缘尽便休。片刻难保。此身诸阴所聚。犹如怨家追逼。此身虚伪不实。宛若聚沫。此身无主。贷诸父母。役之行业。还之泥土。此身不净。纯盛臭秽。此身即是尿屎之器。不久弃捐。无可贪处。此身终归死亡。出息不来。此身便非我有。不久即为野鸟野兽虫蚁争食之物。白骨狼籍。雨淋日灸。收管无人。此身是苦聚。常为四百四病之所缠缚。常为风寒湿热四时大气之所攻袭。不过借力谷物。凭藉药石。暂时保存。此身不知恩。饮食供奉。常无厌足。此身即无常。衰老病死。紧相催迫。是故女人应当观察此身。生厌离心。修行善法。修善行时。若得新好花果可食之物。先奉诸佛菩萨无上福田。以及父母师长。然后自食。应於供奉之时。虔诚祝愿。言我今者。以新花果。施以尊重清净福田。愿离垢秽女人之身。更得新好男子之身。<O:P></O:P></SPAN></P>
<P class=MsoNormal style="TEXT-INDENT: 28pt; TEXT-ALIGN: left; mso-layout-grid-align: none; mso-char-indent-count: 2.0; mso-char-indent-size: 14.0pt" align=left><SPAN style="FONT-SIZE: 14pt; FONT-FAMILY: 宋体; mso-bidi-font-family: 宋体; mso-font-kerning: 0pt; mso-ansi-language: ZH-CN">当佛说此法时。会中五百比丘尼。皆发阿褥多罗三藐三菩提心。（即无上正遍知。觉行圆满之佛心。）而作是言。我等所有善根。愿离女身。速成男子。时会中有七十五诸居士妇。闻说此法。心大开悟。欢喜无量。即持身上所著璎珞。以散佛前。以佛神力故。所散璎珞。即於空中。当佛顶上。化成七十五四柱宝台。端严殊妙。甚可爱敬。台中悉有众宝之座。一一座中。各有如来安坐其上。并有无数比丘僧菩萨众前后围绕。自然显现。尔时诸居士妇见此神变。倍复欢喜。踊跃无量。前诣佛所。头面礼足。右绕三匝。作如是言。世尊。我等所有善根。今悉合集。同发阿褥多罗三藐三菩提心。得离女身。亦回向无上菩提。世尊大悲。广说女人受身过恶。悉如佛言。无不实者。我等今当勤修方便。永离如是诸恶过咎。从今已去。尽其形寿。奉持五戒。净修梵行。以此善根。共一切众生。成等正觉。（平等方正觉行周普之佛智慧。）<O:P></O:P></SPAN></P>
<P class=MsoNormal style="TEXT-INDENT: 28pt; TEXT-ALIGN: left; mso-layout-grid-align: none; mso-char-indent-count: 2.0; mso-char-indent-size: 14.0pt" align=left><SPAN style="FONT-SIZE: 14pt; FONT-FAMILY: 宋体; mso-bidi-font-family: 宋体; mso-font-kerning: 0pt; mso-ansi-language: ZH-CN">时尊者舍利弗。语诸居士妇言。诸姊妹。能作如是大狮子吼。甚为希有。然汝等丈夫。能听汝等修梵行否。应当问之。（梵行。净行也。）诸居士妇白尊者舍利弗言。我等各问其夫。我从何处殁。来生此间。於此间殁。当生何处。我夫虽为我等所重。而不能答。何用问为。尊者舍利弗。若问如来。我等从何处殁。来生此间。於此间殁。当生何处。如来明见。悉为我等分别说之。是故如来是我等父母。是我等所尊。是我等大师。是我等福田。是我等法王。是我等归依之处。今决修梵行。何用问其夫为。从今以往。我等勤修方便。更不属夫。如馀女人。所以者何。若人能除贪欲瞋恚愚痴诸结缚者。终不更加患累其人。今我等发此大菩提心。便是大丈夫心。能修梵行。不亦快乐。又尊者舍利弗。若非我夫而作夫想。阻我进修。夺我命者。我等惟知自守其大菩提心。大丈夫心。净修梵行。无畏怖。无悔恨也。尊者舍利弗.又复郑重语诸居士妇言。常勤方便。离女人身。所以者何。女人之身。不能得阿褥多罗三藐三菩提。诸居士妇白尊者舍利弗言。我等从今不复更起女人烦恼。即礼佛足。而作是言。世尊。我等今於佛前。头面礼足。不转女身成男子者。终不起也。佛言。诸姊妹我常说言。或有女人能为男子勇猛之行。有十六法。若能修行。随所愿求。皆得从意。何等十六。一戒清净。二心清净。三空清净。四无愿清净。五无相清净。六无作清净。七知身业如影。八知口业如响。九知意业如幻。十知缘起法。十一离二边几。（二边，有无二边也。）十二心善知因缘。十三观法如幻。十四知法如梦。十五想法如焰。十六深心寂静。<O:P></O:P></SPAN></P>
<P class=MsoNormal style="TEXT-INDENT: 28pt; TEXT-ALIGN: left; mso-layout-grid-align: none; mso-char-indent-count: 2.0; mso-char-indent-size: 14.0pt" align=left><SPAN style="FONT-SIZE: 14pt; FONT-FAMILY: 宋体; mso-bidi-font-family: 宋体; mso-font-kerning: 0pt; mso-ansi-language: ZH-CN">当佛说此十六清净法时。大地震动。以佛威神。七十五居士妇之夫。即时来诣佛所。各见其妻顶礼佛足。问尊者舍利弗言。今我曹妻。以何缘故项礼佛足。舍利弗言。此诸姊等。闻佛解说离女身法。心大开悟。欢跃无量。即发阿褥多罗三藐三菩提心。愿尽其形寿。奉持五戒。净修梵行。今於佛前。头面礼足。作是誓言。若我於此不转女身成男子者。终不起也。今诸居士。汝等当放此诸姊。於佛法中离欲修道。诸居士曰。如尊者言。悉听出家。使得方便离欲。精勤修道。又尊者舍利弗。我等今者佛法中。欢喜出家。愿先度我等。然后女人。尔时舍利弗白佛言。世尊。是诸居士。於佛正法。欲得出家。愿佛听之。佛告诸居士。於我法中随意出家。诸居士等蒙佛许可。遂为沙门。<O:P></O:P></SPAN></P>
<P class=MsoNormal style="TEXT-INDENT: 28pt; TEXT-ALIGN: left; mso-layout-grid-align: none; mso-char-indent-count: 2.0; mso-char-indent-size: 14.0pt" align=left><SPAN style="FONT-SIZE: 14pt; FONT-FAMILY: 宋体; mso-bidi-font-family: 宋体; mso-font-kerning: 0pt; mso-ansi-language: ZH-CN">时诸居士妇仗佛神力及自善根。正观思惟。刹那之顷。得离女身。变成男子。荷佛神力。即升虚空。高七多罗树。（多罗。高树也。七多罗树。七倍多罗树之高度也。）异口同音。而说偈言。诸法悉如幻。俱从分别生。本无男女相。何来色与名。幻师以幻术。在四衢道中。幻成男女像。衽席起兵戎。空惹诸烦恼。一切非真际。今悟彼尘劳。与幻无少异。如人於梦中。造作种种业。觉后悉归空。事本非真实。谛观於我见。惟是阴入界。都从颠倒生。识破缚顿解。譬如水中月。可见不可捉。法性同水月。去来两无著,亦复如火焰。现有动遥相。或作解渴思。可观不可向。诸法皆如斯。其性无所有。但从分别生。毕竟无有我。我本非女身。成於颠倒见。行修清净法。积罪顿然免。知空不著空。平等心无累。斯於现法中。身证无挂碍。是佛境界力。复从宿福生。亦修现前法。得离女人身。若有诸女人。决欲成男子。当发菩提心。转眼脱诸苦。<O:P></O:P></SPAN></P>
<P class=MsoNormal style="TEXT-INDENT: 28pt; TEXT-ALIGN: left; mso-layout-grid-align: none; mso-char-indent-count: 2.0; mso-char-indent-size: 14.0pt" align=left><SPAN style="FONT-SIZE: 14pt; FONT-FAMILY: 宋体; mso-bidi-font-family: 宋体; mso-font-kerning: 0pt; mso-ansi-language: ZH-CN"><O:P></SPAN></P></O:P>
    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 