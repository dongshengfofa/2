<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,龙裤国师传' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>龙裤国师传</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <P class=MsoNormal style="MARGIN: 0cm 0cm 0pt; TEXT-ALIGN: center" align=center><FONT size=3><B style="mso-bidi-font-weight: normal"><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">龙裤国师传叙</SPAN></B><B style="mso-bidi-font-weight: normal"><SPAN lang=EN-US style="mso-bidi-font-size: 10.5pt"><?xml:namespace prefix = o ns = "urn:schemas-microsoft-com:office:office" /><o:p></o:p></SPAN></B></FONT></P>
<P class=MsoNormal style="MARGIN: 0cm 0cm 0pt"><FONT face=宋体><FONT size=3><B style="mso-bidi-font-weight: normal"><SPAN lang=EN-US style="mso-bidi-font-size: 10.5pt"><SPAN style="mso-spacerun: yes">    </SPAN></SPAN></B><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">念西法师，今之闽南高僧也。专弘净业，著作甚富。近以所撰龙裤国师传见示，披卷讽读，叹为希有。文笔朴拙，不假修饰，弥益古趣。丰德性常律师，拟以付刊流布，而资亡母冥福。孝思</SPAN><SPAN style="FONT-FAMILY: 宋体; mso-bidi-font-size: 10.5pt; mso-font-kerning: 0pt; mso-bidi-font-family: 幼圆; mso-ansi-language: ZH-CN">肫</SPAN><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">诚，由足贵焉。为题卷端，以志欢赞。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></FONT></P>
<P class=MsoNormal style="MARGIN: 0cm 0cm 0pt"><FONT face=宋体><FONT size=3><SPAN lang=EN-US style="mso-bidi-font-size: 10.5pt"><SPAN style="mso-spacerun: yes">                                                                                    </SPAN></SPAN><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">岁次乙亥</SPAN><SPAN lang=EN-US style="mso-bidi-font-size: 10.5pt">[1935</SPAN><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">年</SPAN><SPAN lang=EN-US style="mso-bidi-font-size: 10.5pt">]</SPAN><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">十月</SPAN><SPAN lang=EN-US style="mso-bidi-font-size: 10.5pt"><SPAN style="mso-spacerun: yes">  </SPAN><o:p></o:p></SPAN></FONT></FONT></P>
<P class=MsoNormal style="MARGIN: 0cm 0cm 0pt"><FONT face=宋体><FONT size=3><SPAN lang=EN-US style="mso-bidi-font-size: 10.5pt"><SPAN style="mso-spacerun: yes">                                           </SPAN><SPAN style="mso-spacerun: yes">                                         </SPAN><SPAN style="mso-spacerun: yes">    </SPAN></SPAN><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">惠安净峰沙门一音</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></FONT></P>
<P class=MsoNormal style="MARGIN: 0cm 0cm 0pt"><FONT face=宋体><FONT size=3><SPAN lang=EN-US style="mso-bidi-font-size: 10.5pt"><SPAN style="mso-spacerun: yes">    </SPAN></SPAN><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">漳东三峰闲云石室，明高僧樵云国师开辟道场也。因有巨石，覆下一窝，不施片瓦，便成为室。漳州府志以师苦行卓绝，名石室岩。民国癸酉年</SPAN><SPAN lang=EN-US style="mso-bidi-font-size: 10.5pt">(1933)</SPAN><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">年，僧念西隐此二年，搜其事迹，复询故老，作为传偈。弘一大师且为之序。一段圣迹，遂著人间。丙戍</SPAN><SPAN lang=EN-US style="mso-bidi-font-size: 10.5pt">(1946)</SPAN><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">冬，偶游到岩，适传泽师经营祖堂。询以龙裤国师事，笑而不答。乃谓住持此间，有古迹可传，不可使之泯灭。授以此册，嘱其重刊，俾来者知师涯略。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></FONT></P>
<P class=MsoNormal style="MARGIN: 0cm 0cm 0pt"><FONT face=宋体><FONT size=3><SPAN lang=EN-US style="mso-bidi-font-size: 10.5pt"><SPAN style="mso-spacerun: yes">    </SPAN></SPAN><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">余昔在俗，慕国师之风，故投是寺剃落，奉祀香灯。凡此耳闻者，多从故老相传，乃爱笔而志之，以补僧传之阙。是为序。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></FONT></P>
<P class=MsoNormal style="MARGIN: 0cm 0cm 0pt"><SPAN lang=EN-US style="mso-bidi-font-size: 10.5pt"><o:p><FONT face=宋体 size=3> </FONT></o:p></SPAN></P>
<P class=MsoNormal style="MARGIN: 0cm 0cm 0pt; TEXT-ALIGN: center" align=center><FONT size=3><B style="mso-bidi-font-weight: normal"><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">明漳州三峰闲云石室　　龙裤国师传</SPAN></B><B style="mso-bidi-font-weight: normal"><SPAN lang=EN-US style="mso-bidi-font-size: 10.5pt"><o:p></o:p></SPAN></B></FONT></P>
<P class=MsoNormal style="MARGIN: 0cm 0cm 0pt"><B style="mso-bidi-font-weight: normal"><SPAN lang=EN-US style="mso-bidi-font-size: 10.5pt"><o:p><FONT face=宋体 size=3> </FONT></o:p></SPAN></B></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">师号龙裤，法号樵云。姓郭，漳之东乡霞州人也。神宗朝得度，抽簪于本郡山头社桥下庵。幼无读书，世耕作。出家后，习经迟钝，忘前落后，无读诵性，相类特伽之诵帚。其剃度和尚，以其难于教化，惟日课以运水采薪，而供师僧。阅四、五年，一句弥陀，犹念不调，故常劳役。每礼参师道，竞不获教。但闻师言：“可作作苦行，以消业障，余非汝所学。”如是数次，含受师词，都不生恨。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">师念欲修行，既乏师教，又日无暇，正太息间，适运水师来焉。乃夜私造室恭叩，以请法益。彼嘉其意虔，探问来历，藉悉原为生死心切，但根性不聪，而道志弥坚，器之。即为说古德操行，穴处岩居，涧饮木食，以乐吾道，乃至说：“道之一字，理极难明。总之，躬行实践，道必达焉。师果自真实修道，为念佛一门，为横超之捷径，较行参禅为易，且保无魔业娆。苟能以信入门者，须法古人，则将来念佛三昧，可计日而待证矣。”</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">师闻之，心遂感悟，拟入三峰石窟修行。复作是念：此事万不可令人知之，知恐不成。曾一度预启师友曰：“某不日，当有他适修道。”人皆不信，谓是戏言，故置不究问。然师志已决。从此每往该处，伐木诛茅，而作栖身之所。人亦不知所作所为，见日仍以负薪归，不介其意。迨所作已办，有休焉之志。竟于越晨，将诸用具，而诣石窟。自是栖身净土，勤念弥陀。当初住时，惟煎米汤以止饥渴。只因乞化山麓，路有难行。自说既然僻隐，不惹游尘。乃种薯芋，以自果腹。诚哉，居天地之别有，友麋鹿而相邻，嗒然方外，不杂人间。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">讵料未及一载，师友访樵问路，被知住处，来劝归庵，师竟不移清修矢志。有姊子闻舅氏出家，隐居山林，清苦自若。即邀庵中诸伴，携布一匹，惠彼衣服之需。再三劝回本庵，师不以为听。劝既不归，而布又弗受。渠强投下，扪泪而去。师不视不顾，亦不移动，念佛如故。是布一投，十有三年。尘坌寸厚，眼亦不以物为碍。此可见其念佛，已念到无心用处，真得功夫矣。复闻师住山时久，所著布裤破裂，膝肉现赤，忽动心念。而即善自安慰曰：“此时能度且暂度。待我他日受国师礼，与汝着龙裤，”其安心有诀类此。何则？布者自布，堆作尘土。裤者自裤，破而不补。其大放下人，不过亦为尔尔。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">一日，山下卖杂货者，生意不幸，绝无他（贝＋古）。正归造饭，值天降雨。途次经于山隈，避雨其舍，腹枵索食。师曰：“善。但为我此坑下，拾些小石卵来，然后相饷。”即令其涤净。师自亲手，散之小锅，加少许水，教他烧煮。是人不知，疑何所作。未几，师唤芋熟矣。去盖视之，果然芋卵满盛，个个如初所拾者，形无有异。吃之，其味香美。两人同食，犹尚不尽。师因密诫：“切勿漏谣。今后可常来此食。”窃以石卵能作芋，此等神变，实难臆测。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">尔后，师念自利既获，当复利人。利人者，莫若奉茶，广结众缘。便于邻处，万松关官路八脚亭，距离二里有奇，以一味之茶，供奉三年，曾不告疲。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">迨万历皇太后崩，托梦于帝，嘱请有德高僧为拔幽苦。帝命通天监占，今天下德僧，出于何地。监奏曰：“臣每观闽省，常盖祥云一道，圣将毋出是耶？”帝以为然，即颁诏书：凡闽地之僧，普请为国太夫人荐拔冥途。时，次第延六和之僧，应漳郡诸刹。同门昆季住南山寺，善忏事，亦预受请之一数。既动身赴京，途经是亭，休憩喝茶。师问欲何所趣，同门为如实说。师曰：“我生来未见京都如何，伴游可否”？答曰：“汝既不能忏事，去之何用”？曰：“若是，随意”。于是以后，如小说之沙僧。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">沿途至燕京，通告圣意。帝命守门人，凡闽僧来者，一一从新门入进。入者，必发川资，配船令返。若不入者，可诘其故，即来禀报。同时去者，莫不进其门。唯师一人，不敢擅进，而独跪向门前，作喃喃声。守者怪其不入，前而问之曰：“何故不入”？师答：“地下有金刚”。再三而问，都无别语。遂奏上。上闻之喜，曰：“得道高僧，将斯人欤”？乃驾出而迎之。上曰：“何不进乎”？答亦如前。上言：“何不倒行而入”？曰：“敬奉来教”。即翻头作足，跃身而入。上赞曰：“善哉，入是也”。遂命左右，而取门下所藏《金刚经》。又言“联为试事验理，故作此方便法。非真高德之僧，焉知是地下有经者哉”？</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">帝回顾师而言之曰：“联欲报劬劳之恩，而拔国太幽趣之苦。应作何等经忏，愿见示教”。师曰：“经忏某不会，惟念佛可乎？”帝思少顷。报曰：“既能念佛。亦是超度。不谂坛事如何安置”？师曰：“可结坛如台式，高丈许，以安灵位。并制一招魂幡”。帝问于何日用。对曰：“就于来朝”。帝思之，何以简略过甚？不知云何所为。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">上一面命创坛事，一面瞻视师容。乃呼：“吾师欲浴身否”？曰：“浴身不会”。帝笑之曰：“不会，令诸娥女巾浴”。师默默不报。帝请师入内安息。然后嘱诸女曰：“汝等可为圣师澡身，而密视其人，于受浴时，戒定力能持否，方来报明”。诸宫女以承宸命，便为之浴。浴及下身，多不摩擦。师知故问曰：“此肉不是肉耶？何必妄分别？”诸女强以巾澡之。浴毕，将著下衣，而见其男根不现，但看如一堆旋螺形，因是奏上。赞此师真圣僧，寂然不动情欲，甚为稀有。帝闻益嘉其梵行，疑必圣果位中人，乃以国师之礼待之。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">迄明早，上临坛，见师执幡，召请国母魂，而向灵位说偈曰：</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21.1pt; TEXT-ALIGN: center; mso-char-indent-count: 2.0" align=center><FONT size=3><B style="mso-bidi-font-weight: normal"><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">我本不来，是汝故爱。</SPAN></B><B style="mso-bidi-font-weight: normal"><SPAN lang=EN-US style="mso-bidi-font-size: 10.5pt"><o:p></o:p></SPAN></B></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21.1pt; TEXT-ALIGN: center; mso-char-indent-count: 2.0" align=center><FONT size=3><B style="mso-bidi-font-weight: normal"><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">连根拔起，超升天界。</SPAN></B><B style="mso-bidi-font-weight: normal"><SPAN lang=EN-US style="mso-bidi-font-size: 10.5pt"><o:p></o:p></SPAN></B></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">说毕，复以幡三招，称南无阿弥陀佛者三。谓上言：“已超拔矣”。上犹怀疑：“超拔一何速耶”。才生是念，跪正欲起，忽闻空中有声曰：“蒙圣僧法力，今获上升天上。可为我礼谢三宝及圣师恩”。帝瞻望圣母，忽见立云端，心乃不疑。一时欲问所以，咽悲情塞无语。便为圣师顶礼。未举头顷，不得见矣。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">法事告满，帝携师手下坛。以百千金珠宝物，盛盘奉师。一皆不受。又赐紫衣法具，亦不纳。惟瞻帝所著龙裤，似依依不舍，目不暂瞬，帝始会意曰：“若喜此服，可相赡”。师哂之。为说往昔修行时事，具如上。帝深然其意，欲将新制者与，师曰：“但此可矣。不过著消个念头，岂真乐心哉”？帝愈佩德钦风，即持所著龙裤赐与。更赐龙裤国师号焉。是午，设太僧斋，满朝文武官员临门拜贺。师厌冗忙，止其免礼。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">顷之，帝邀同游御花园。园中有石塔，镌七佛名字，书是梵书，师从来罕见者，问：此是何物？帝曰：“塔。汝岂不知耶”？师嘿然不对，但眼瞻仰，无任欢喜。帝知彼意，曰：“若喜此塔，联可命工运去，如何”？对曰：“但可与我，不劳工运”。帝曰：“汝便持去”。师曰：“谢恩”。即出大神通手，而收落袖中，无异桐城飞来之塔。身随涌空，辞别欲归。帝目击其现大神足，藉知是圣非凡，即叩首留其驻锡。三番礼请，师皆不受，亦不下地。帝复问曰：“圣人今欲何之”答：“福建三峰石窟去”。言毕，足步虚空，还本所住处。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">尔时帝慕圣僧情切，派使者谐福建，处处寻求。大颁圣旨。设寻得国师，为联礼请来京供奉。又私密敕曰：“肯来者大善。不来者，亦当随所住处，兴建道场，以达罔极之恩。”侍者奉教，一入闽省，分发多人，觅师所在。便于漳东二十里外，而得见之，说及奉旨来山礼请事。师称疾不起，遂免之。使官见其高卓之志，对世声利，大有淡冷。乃嘱府县，为帝创建梵宇，以养国师。及道场建就，额曰“闲云石室”。四方衲子闻名参道，络绎而来。宰官居士，望风归化者不少。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">有江西罗状元奉先，捐荣学道，法名念庵。曾来亲近国师三载，授以念佛三昧法门。又，师以不识字故，唯口宣化。凡所开示，都无记录，其法语世无传焉。仅有四句超升之偈，并漳州府志载三峰石室开创事。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">当帝遣使请师后，未及使还，白云遽驾。又同门者，归途之次亦病亡。后，师垂化二十余年。至崇祯末，正月十八日，自知生西时至，告众说法。届时沐浴，念佛迁化。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><FONT size=3><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'">其俗家郭氏，先以师出世无后，为之乞嗣。于师在日，已盛传千有余人。闻讣西归，急来争取真身。曾讼官庭。官为调和缁素，即作二棺。一以盛师真身，一以盛龙裤并遗像。垒众平均，漆色一样，难以分别。而彼俗裔，争先挑贱拣，竟获龙裤等物而回，于真身者，幸归释门而荼毗之，获舍利无数，葬于本山岩后之东。</SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></FONT></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'"><FONT size=3>厥后年代久远，梵刹颓落，乏人掌持，而国师爪发之塔废矣，今遗基尚在，灵骨不存。复有国师遗像，木所雕者，与罗念庵像并在，列峙殿之西东。又携来时塔，至今仍在岩之坑底，高约丈余。</FONT></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'"><FONT face=宋体 size=3></FONT></SPAN> </P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'"><FONT face=宋体 size=3></FONT></SPAN> </P>
<P class=MsoNormal style="MARGIN: 0cm 0cm 0pt; TEXT-INDENT: 21pt; mso-char-indent-count: 2.0"><SPAN style="FONT-FAMILY: 宋体; mso-bidi-font-size: 10.5pt; mso-ascii-font-family: 'Times New Roman'; mso-hansi-font-family: 'Times New Roman'"><U><FONT color=#800080 size=3>霸州龙泉禅寺</FONT></U></SPAN><SPAN lang=EN-US style="mso-bidi-font-size: 10.5pt"><o:p></o:p></SPAN></P>
    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 