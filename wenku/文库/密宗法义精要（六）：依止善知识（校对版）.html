<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,密宗法义精要（六）：依止善知识（校对版）' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>密宗法义精要（六）：依止善知识（校对版）</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <p>　　六、依止善知识</p>
<p>　　不依师而成就者，经论无此开示。凡夫之见，自想由十地五道而成佛者，亦为不可能之事。以世间一切艺术，均有师承，而谓涅槃大道，无师自能成办，岂有是处耶？吾人久在迷中，谓若生盲，如海船取宝，无指南针，岂不错路？善知识若船头针，若指路碑，即同学有修持者，亦应希求指授，故当以无倒之恭敬信仰心依止善知识，为一切功德之门也。</p>
<p>　　1 . 观其功德</p>
<p>　　谓：善知识身、口、意三门功德具足，可以随其修学，改正吾人过失，久久串习，自得三业清净。如喜马拉雅山树木蓊郁，香檀林立，以他木移植其中，久必受其同化。故凡夫可以成善知识者，亦复如是。</p>
<p>　　现当末法，求具足功德者不易。倘观其外、内、比丘、菩萨、密乘等戒，均防护无失，三门清净。且知种种方便，显密大小圆融无碍，能平等待人，视众生若母。外而经藏，内而四部秘密具大善巧，能说能行，布施、爱语、同事、利行，四摄齐修者，正为皈依之相。其次戒行清净，大小显密，圆融无碍，具四摄者，亦可依止。最胜密法说：&ldquo;如灌顶传承不断桥者（即传承次第未中断），护戒清净，三门妄念少，慈悲心重者，可依。&rdquo;又&ldquo;有最胜密乘修持，已证空性，已见本尊，慈悲方便，或不为现世名闻利养，而以度生事业为重者，可依。&rdquo;凡夫苦重，亟欲求其度脱，有方便法门甚多，上师加持力甚大者，亦可依止。</p>
<p>　　旧说藏中不传密法，故有谓密宗不能学，或疑为不殊胜者，皆非正论。实以传之非艰，行之惟艰。人能清净三皈依，大戒十八条者，已如牟尼重宝，不可多得，况秘密法依戒起修。弟子既择师，师亦择弟子，倘师与弟子，均有此皈依持戒功德者，已不难成佛也。</p>
<p>　　不能圆融显密大小，未得谓得，慢心特重，无闻、思、修功德；不为有情义利而修持者，如木代石杵。或见他大德，嗔之嫉之，如池中之蛙；未闻显密法要；烦恼重而常犯戒；妄显幻术，诩为神通，无实修学，无慈悲心者，如狂人指路，是皆自断菩提心而能断人慧命，此当远离不可依止。</p>
<p>　　莲花生大士云：&ldquo;弟子不观师功德，轻信依止者，如服毒药；师不拣择弟子而传法者，如走路不看犬，行当自蹶。&rdquo;以弟子犯戒，自亦受累也。若终身依止之师，要当拣择，否则信心空用，无大义利。比如树底乘凉，不注目黑影，不知为蛇。如见具德善知识，既依止已，当作大持金刚，释尊再来想；其身虽现凡夫，当视为诸佛功德事业所显示。既知其功德，不应再观其过，反生障难。以功德既大，纵有过患亦小，或实不知其为功为过也。</p>
<p>　　玛巴洛渣之待弟子，令其筑屋七次，身穿三孔，而始传法。以凡情度之，一似其行事为过患也者。孰知其用心，正欲其受苦，忏尽宿昔之杀业，方可期其成就。是故当知，师之于弟子，疑无不释，过得远离，实悲同一子也。</p>
<p>　　摄颂云：</p>
<p>　　烦恼炽如火，须大雨浇灭；及彼燃烧时，此如天甘露。</p>
<p>　　法具大光明，谓如日与月；有情纵嗔毒，亦不起害心。</p>
<p>　　戒定慧清净，如地无不载，亦不择美恶，一一能容之，</p>
<p>　　谓依如是师，必速得悉地；入一切佛智，如获如意瓶。</p>
<p>　　息增怀诛法，壹以平等待；犹母爱独子，不起差别心。</p>
<p>　　以慈力广大，恶道悉得救；大悲水溉物，自亦不慢执。</p>
<p>　　喜心量如山，舍力深以广；如此善知识，是当依止者。</p>
<p>　　如此善知识，功德甚大，能解脱众生烦恼，与佛无二。如此坚固信心依止之，当得成佛。又须思惟能依止之功德，不能依止之过患也。昔有以害心对善知识者，善知识亦度脱之。如&ldquo;大悲力王遇花脚，欲煮之。王云：&lsquo;法比身重。&rsquo;花脚因释王，闻法受戒，且释未死之一百七人。&rdquo;因此皆为王子。花脚外道，野人类也。故说依慈悲善知识为殊胜也。</p>
<p>　　若得善知识。当如何依止耶？应发四种心，事之如医，恭敬求药，因吾人烦恼重病，无医药必死。有如旅行，须人护伴，否则长沦六趣中无助无救矣！</p>
<p>　　摄颂云：</p>
<p>　　应如是依止，命尽终不退；如著坚固铠，励力随修学。</p>
<p>　　亦不因骂打，而弱依止心；寿命与身根，愿言供养师。</p>
<p>　　说令入水中，当入水不疑；上师所咐嘱，不当厌其烦。</p>
<p>　　师如令劳作，勿拣择轻重；或冷或烧热，应如石铁工。</p>
<p>　　卑视执帚人，不起些微慢；即此深信心，是心当成佛。</p>
<p>　　又曰：&ldquo;以大信解心，视师如真佛。最胜方便行；深密意理趣；及任说何法，悉能专受持。以大智慧力，多闻无厌足；以慈度诸苦；以悲济无依。如师所教诫，善防护三业；真言律仪等，皆不轻违犯。为依师要诀。&rdquo;吾人于善知识，恭敬承侍，应如前颂。颂意悉出佛经，不可轻视。</p>
<p>　　2. 依止方法</p>
<p>　　依止善知识有三种供养：</p>
<p>　　如说修行为第一。谓由闻起解，解了即行，长远不退。</p>
<p>　　以身、口、意承事上师。</p>
<p>　　以受用财宝供养（此为最下）。</p>
<p>　　须知善知识，系以佛、菩萨方便显现度众，纵遇违缘，亦当善思念之。因自心不净，故见师过，犹如对镜丑好，在己不在镜也。</p>
<p>　　摄颂云：</p>
<p>　　有时上师怒，应知自业重，常发随喜心，求忏魔无便。</p>
<p>　　坐常在师旁，师起我亦起；如我在坐时，当起身迎候；</p>
<p>　　受用当供师，师前我当后；行时在师左，不履上师影；</p>
<p>　　遇路险兽危，先启请后行；上师之坐垫，应恭敬勿用；</p>
<p>　　上师所住室，启闭宜轻缓；勿疾趋妄言，勿高声笑语。</p>
<p>　　心常具威仪，时存敬畏意。</p>
<p>　　常存欢喜心，永不遭魔。他人谤师，当劝他，不听亦勿嗔怒。上师侍者，或金刚弟兄，一言不合，辄成仇怨，此大过患；当视如手足，如衣带不散也。此学密尤当注意者，否则犯戒。应如置盐入水，全化为一味，方为和合众；又当如石如柱，不动不挠也。</p>
<p>　　3. 求示法要</p>
<p>　　如上依止已，应殷重启请，求开示法要。从闻而思，精勤修学，期无纰误。当如宝瓶甘露，由彼瓶注于此瓶中也。</p>
<p>　　&ldquo;阿底峡尊者入藏，常不离师，师所说即行；他人求开示者，尊者仅说三皈、五戒、人寿无常等，不传他法，尤不传密。后惟传与登巴一人而已。&rdquo;故传法即修，亦勿他求。师自修法，应发心供养，或代苦作，其功德与师无二无别。以师一切如法，缘殊胜故。</p>
<p>　　依止善知识，无贵与贱，均当承事恭敬。如藏中班禅大师为法王，但依止上师，亦当如教，以上师为三宝总持也。特别在师处洒扫服役等，尤有功德。如&ldquo;阿迦格西访师，适贵客至，师命烧火熬酥，器有垢秽，师令以衣拭之。如命而行。&rdquo;只有功无过也。</p>
<p>　　善知识灌顶、讲经时，与三世诸佛功德力加持无二。在修大法时供养，虽一口茶，犹以本尊坛城供献也。本尊护法，均须视为上师大悲力事业力所变现，应想生起次第，圆满证空性，均为上师功德加持变现所成就。因善知识外现凡夫，内蕴诸佛功德，是有遍一切智者。故于师所宣示，当策励进修，一切行动，亦先启后行。入定习法，悉依指授，必可得最大智慧加持力，勿待师涅槃已，方以画像、供养，瞻拜无益也。</p>
<p>　　摄颂云：&ldquo;生圆二次第，与师定无二。因师佛所现，勿视凡夫相。以智慧不同，当依之修学，故云如教行，或以身承事。尤于师在时，应精勤励力。&rdquo;</p>
<p>　　又云：&ldquo;命终见上师。&rdquo;此亦甚难，恐信心力量不具者，不可得也。如无信心，纵师是佛，亦难得成办。西藏俗云：&ldquo;所作一切他人做，行持学佛自照上师做。&rdquo;以过去诸佛、菩萨，均是如此。犹以模子印物，不应毫厘爽也。事师如法，当有初、中、后三段。初，即未皈依前，当视师功德；中，于依止已，恭敬供养，信心坚定；后，即如教修学，此为最要。</p>
<p>　　&ldquo;昔常啼菩萨，因奇穷，乃卖身供养法尊上师，求闻般若。以为身体易得，佛法难闻。&rdquo;又：&ldquo;印度拿若巴本请依止得洛巴，受命由高楼跃下，其身几碎，不退道心。复受苦役二十四次，濒于十死，从无怨言。后师以鞋底拍其面门，昏沉顷，醒已证空性矣。&rdquo;亦因如命，事师受苦消业，每得加持，业尽乃顿证耳！此与弥拉日巴尊者之身穿三孔，始受皈戒相同。可想而知，得师求法非三门承事不可也。亦有具缘上师，未见而闻名起思，既见即悲仰乐学，是为前缘具足者，亦可依止。依止上师，当以过去大德为轨范，自得加持。何以故？因吾人在过去佛出世已不得度，实为业重无缘，释迦佛出世，我又不遇，阿底峡尊者等，乃又无缘得见。今幸令我得遇诸佛大悲力所现之上师，胡不依止？且我如生盲在野，失菩提路，端赖此师导我以光明大道，离苦得乐，又胡可错过？作是思惟，师恩甚大，即诸佛下世，不过如斯，故当发坚固信心，一心依止，常随修学。如师示寂，遗像空瞻，怅大德之云亡，嗟予修其何及？徒事多闻，还同失路，我非无心，何为迷蒙丧志而致于此也？</p>
<p>　　巴祖仁波车求加持偈曰：</p>
<p>　　已得明师甚深之开示，不信、无修、愚痴、谁如我？</p>
<p>　　业重障深现前复造恶，愿求上师三宝得加持。</p>
<p>　　舍身命财悉为众生，愿为众生趋走给使。一切恶友诸烦恼业，即是菩萨庄严道伴。菩萨有四不可思议：一者，所爱重物，能以施人。二者，具诸烦恼，能忍恶事。三者，离怀之众，能令和合。四者，临终见恶，说法转之。</p>
<p>　　菩萨先自除恶，后教人除。若不自除能教他除，无有是处！是故菩萨先应自施、持戒、忍辱、知足、勤行精进，然后化人。</p>
<p>　　正观五阴，众缘和合。若和合而成，何故生嗔？深观嗔恚乃是未来无量恶道受苦因缘。若暂生嗔，即生惭愧、恐怖、忏悔之心。</p>
<p>　　大慈悲为室　柔和忍辱衣</p>
<p>　　一切法空座　处此当为说</p>

    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 