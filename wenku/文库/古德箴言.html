<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,古德箴言' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>古德箴言</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <P><FONT color=#0707c6></FONT></P>
<P><FONT color=#0707c6></FONT><FONT size=3>
<CENTER><FONT size=4><B><BR><BR><FONT color=#0707c6 size=5>我    箴 </FONT>
<P></P>
<P><FONT color=#0707c6></FONT></FONT></B></P>
<P><FONT color=#0707c6 size=4>〔宋〕司马光<BR></FONT></P>
<P><FONT color=#0707c6 size=4></FONT></P>
<P><FONT size=4><BR><FONT color=#0707c6>诚实以启人之信我。乐易以使人之亲我。</FONT></FONT></P>
<P><FONT color=#0707c6 size=4>虚己以听人之教我。恭己以取人之敬我。</FONT></P>
<P><FONT color=#0707c6 size=4>自检以杜人之议我。自反以免人之罪我。</FONT></P>
<P><FONT color=#0707c6 size=4>容忍以受人之欺我。勤俭以补人之侵我。</FONT></P>
<P><FONT color=#0707c6 size=4>警戒以脱人之陷我。奋发以破人之量我。</FONT></P>
<P><FONT color=#0707c6 size=4>逊言以息人之詈我。危行以销人之鄙我。</FONT></P>
<P><FONT color=#0707c6 size=4>定静以处人之扰我。从容以待人之迫我。</FONT></P>
<P><FONT color=#0707c6 size=4>游艺以备人之弃我。励操以去人之污我。</FONT></P>
<P><FONT color=#0707c6 size=4>直道以伸人之屈我。洞彻以解人之疑我。</FONT></P>
<P><FONT color=#0707c6 size=4>量力以济人之求我。尽心以报人之任我。</FONT></P>
<P><FONT color=#0707c6 size=4>弊端切勿创始于我，凡事不可但私于我。</FONT></P>
<P><FONT color=#0707c6 size=4>圣贤每存心于无我，天下之事尽其在我。</FONT></P>
<P><FONT color=#0707c6></FONT></P>
<P><FONT color=#0707c6>(《全人短矱》参校《启贤录》)</FONT></P>
<P><FONT color=#0707c6></FONT></P>
<P><FONT color=#0707c6></FONT>
<P><FONT size=4><B><BR><BR><FONT color=#0707c6 size=5>他    箴</FONT></P>
<P><FONT color=#0707c6></FONT></FONT></B></P>
<P><FONT color=#0707c6 size=4>〔宋〕司马光</FONT></P>
<P><FONT size=4><BR><FONT color=#0707c6>读书知礼之人，不可慢他。高年有德之人，不可轻他。</FONT></FONT></P>
<P><FONT color=#0707c6 size=4>有恩有义之人，不可忘他。无父无君之人，不可饶他。</FONT></P>
<P><FONT color=#0707c6 size=4>忠言逆耳之人，不可恼他。反面无情之人，不可交他。</FONT></P>
<P><FONT color=#0707c6 size=4>平生梗直之人，不可疑他。过后反覆之人，不可托他。</FONT></P>
<P><FONT color=#0707c6 size=4>富贵暴发之人，不可羡他。时运未来之人，不可欺他。</FONT></P>
<P><FONT color=#0707c6 size=4>不识高低之人，不可采他。不达时务之人，不可依他。</FONT></P>
<P><FONT color=#0707c6 size=4>轻诺寡信之人，不可准他。花言巧语之人，不可听他。</FONT></P>
<P><FONT color=#0707c6 size=4>好讦阴私之人，不可近他。恃刁撒泼之人，不可惹他。</FONT></P>
<P><FONT color=#0707c6 size=4>饮酒不正之人，不可请他。来历不明之人，不可留他。</FONT></P>
<P><FONT color=#0707c6 size=4>贫穷性急之人，须要慰他。颠危落难之人，须要扶他。</FONT></P>
<P><FONT color=#0707c6></FONT></P>
<P><FONT color=#0707c6>(《全人矩矱》参校《启贤录》)</FONT></P>
<P><FONT color=#0707c6></FONT></P>
<P><FONT color=#0707c6></FONT>
<P><FONT color=#0707c6></FONT></P>
<P><FONT size=4><B><BR><BR><FONT color=#0707c6 size=5>勤  俭  箴</FONT></P>
<P><FONT color=#0707c6></FONT></FONT></B></P>
<P><FONT color=#0707c6 size=4>〔宋〕赵 抃<BR></FONT></P>
<P><FONT color=#0707c6 size=4></FONT></P>
<P><FONT size=4><BR><FONT color=#0707c6>人生天地间，衣食谁不欲？己力不经营，日用安能足？</FONT></FONT></P>
<P><FONT color=#0707c6 size=4>成立最艰难，破荡极迅速。贫穷因懒惰，借贷遭耻辱。</FONT></P>
<P><FONT color=#0707c6 size=4>俭用胜求人，奢侈莫随俗。男若勤耕种，饥不愁无粟。</FONT></P>
<P><FONT color=#0707c6 size=4>女若勤纺绩，寒不虑无服。勿谓长少年，光阴如转轴。</FONT></P>
<P><FONT color=#0707c6 size=4>男长婚事逼，女大嫁亦促。双亲老将至，百费相继续。</FONT></P>
<P><FONT color=#0707c6 size=4>临期欲副用，闲时须积蓄。所贵戒奢华，慎勿惮劳碌。</FONT></P>
<P><FONT color=#0707c6></FONT></P>
<P><FONT color=#0707c6>(《最乐编》)</FONT></P>
<P><FONT color=#0707c6></FONT></P>
<P><FONT color=#0707c6></FONT>
<P><FONT size=4><B><BR><BR><FONT color=#0707c6 size=5>百  字  箴</FONT></P>
<P><FONT color=#0707c6></FONT></FONT></B></P>
<P><FONT color=#0707c6 size=4>〔唐〕吕  岩<BR></FONT></P>
<P><FONT size=4><BR><FONT color=#0707c6>大着肚皮休闷。尽教八字安排。</FONT></FONT><FONT color=#0707c6 size=4>得宽怀处且宽怀，亏我些儿何碍？</FONT></P>
<P><FONT color=#0707c6 size=4>钝斧分金易碎，钢刀劈水难开。别人说我且妆呆，凡事有成有败。</FONT></P>
<P><FONT color=#0707c6 size=4>快活也曾经过，辛苦也曾受来。古云由命不由乖，好歹自家忍耐。</FONT></P>
<P><FONT color=#0707c6 size=4>柔弱立身之本，刚强惹祸之胎。不嗔不怒是贤才，管取前程远大。</FONT></P>
<P><FONT color=#0707c6></FONT></P>
<P><FONT color=#0707c6>(《醒心宣读》)</FONT></P>
<P><FONT color=#0707c6></FONT></P>
<P><FONT color=#0707c6></FONT>
<P><FONT size=4><B><BR><BR><FONT color=#0707c6 size=5>四  留  箴</FONT></P>
<P><FONT color=#0707c6></FONT></FONT></B></P>
<P><FONT color=#0707c6 size=4>王参政</FONT></P>
<P><FONT color=#0707c6 size=4></FONT></P>
<P><FONT size=4><BR><FONT color=#0707c6>留有余不尽之巧，以还造化；</FONT></FONT></P>
<P><FONT color=#0707c6 size=4>留有余不尽之禄，以还朝廷；</FONT></P>
<P><FONT color=#0707c6 size=4>留有余不尽之财，以还百姓；</FONT></P>
<P><FONT color=#0707c6 size=4>留有余不尽之福，以还子孙。</FONT></P>
<P><FONT color=#0707c6>(《传家至宝》)</FONT></P>
<P><FONT color=#0707c6></FONT></P>
<P><FONT color=#0707c6></FONT>
<P><FONT size=4><B><BR><BR><FONT color=#0707c6 size=5>忍  字  箴</FONT></P>
<P><FONT color=#0707c6></FONT></FONT></B></P>
<P><FONT color=#0707c6 size=4>〔明〕陈献章<BR></FONT></P>
<P><FONT color=#0707c6 size=4></FONT></P>
<P><FONT size=4><BR><FONT color=#0707c6>七情之发，推怒为遽。众怒之加，惟忍为是。</FONT></FONT></P>
<P><FONT color=#0707c6 size=4>当怒火炎，以忍水制。忍之又忍，愈忍愈励。</FONT></P>
<P><FONT color=#0707c6 size=4>过一百忍，为张公艺。不乱大谋，其乃有济。</FONT></P>
<P><FONT color=#0707c6><FONT size=4>如其不忍，倾败立至。　　</FONT>( 《赐福灵书》)    <BR></FONT></P>
<P><FONT color=#0707c6></FONT></P>
<P><FONT color=#0707c6></FONT>
<P><FONT size=4><B><BR><FONT color=#0707c6 size=5>戒  忿  箴<BR></FONT></P>
<P><FONT color=#0707c6></FONT></FONT></B></P>
<P><BR><FONT color=#0707c6>血气之忿，君子戒焉。由小不忍，获戾召愆。</FONT></P>
<P><FONT color=#0707c6>如火方星，勿使之燃。如泉始达，用塞其源。</FONT></P>
<P><FONT color=#0707c6>忘身及亲，忿导于前。力自克制，神和气恬。</FONT></P>
<P><FONT color=#0707c6>犯而不校，斯为大贤。( 《全人矩矱》）    </FONT></P>
<P><FONT color=#0707c6></FONT></CENTER></FONT></B></P>
<P><FONT color=#0707c6></FONT> </P>
<P><FONT color=#0707c6></FONT> </P>
    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 