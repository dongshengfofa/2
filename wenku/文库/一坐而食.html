<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,一坐而食' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>一坐而食</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<P>一坐而食</P>
<P>一坐食 ekāsanika，having only one seat，乃十二头陀行之一。又作一食法。即每日唯作一食，且一坐而进食，起座后不再食。盖一日数度进食，易妨碍修道，故要求修行者日中一食。意译作不重受食。指一时受食，再度则不受。其义有二：(1)不作余法而食。(2)一时受讫，则不再受(不数数食)。此为《四分律疏饰宗义记》卷五本所揭出之比丘受食法。然据十二头陀经所载之受一食法(ekāsanika，巴 ekāsanikavga，又作一坐食、一受食)，则指每日唯受一食，而不数次受食，以免妨碍一心修道，此与上记之说似不尽相同。 </P>
<P>如世尊所说，一坐食好处可修行，如《增一阿含经》云：「闻如是：一时，佛在舍卫国祇树给孤独园。</P>
<P>「尔时，世尊告诸比丘：「我恒一坐而食，身体轻便，气力强盛；汝等比丘，亦当一食，身体轻便，气力强盛，得修梵行。」</P>
<P>尔时，跋提婆罗(Bhadrika pala贤护)白世尊言：「我不堪任而一食。所以然者，气力弱劣。」</P>
<P>佛告之曰：「若汝至檀越家，一分食之，一分持还家。」</P>
<P>跋提婆罗白佛言：「我亦不堪行此法。」</P>
<P>世尊告曰：「听汝坏斋，通日而食。」</P>
<P>跋提婆罗白佛言：「我亦不堪任施行此法。」尔时，世尊默然不报。</P>
<P>尔时，迦留陀夷(Kālodāyin)向暮日入，着衣持鉢，入城乞食。尔时极为闇冥。时优陀夷渐渐至长者家，又彼长者妇怀妊，闻沙门在外乞食，即自持饭出惠施之。然优陀夷颜色极黑，又彼时天欲降雨，处处抴电。尔时，长者妇出门见沙门颜色极黑，实时惊怖乃呼：「是鬼。」自便称唤：「咄哉！见鬼。」实时伤胎，儿寻命终。是时，迦留陀夷寻还精舍，愁忧不欢，坐自思惟，悔无所及。</P>
<P>尔时，舍卫城中有如此之恶声：「沙门释种子呪堕他子。」其中男女各相谓言：「今诸沙门！行无节度，食不知时，如在家白衣，有何等异？」</P>
<P>尔时，众多比丘闻诸人民各论此理：「沙门释种子不知节度，行来无忌。」其中，持戒比丘戒完具者，亦自怨责：「实非我等之宜，食无禁限，行无时节，实是我等之非也。」各共相将至佛所，头面礼足，以此因缘，具白世尊。</P>
<P>尔时，佛告一比丘：「汝往唤迦留陀夷使来。」</P>
<P>是时，彼比丘受佛教已，即往唤优陀夷。时优陀夷闻佛见呼，即来至世尊所，头面礼足，在一面坐。尔时，世尊问优陀夷曰：「汝审昨日暮入城乞食，至长者家，使长者妇胎堕乎？」</P>
<P>优陀夷白佛言：「唯然，世尊！」</P>
<P>佛告优陀夷：「汝何故不别时节，又复欲雨而入城乞食；此非汝宜，然是族姓子出家学道而贪着于食。」</P>
<P>尔时，优陀夷即从坐起，白世尊言：「自今之后，不敢复犯，唯愿世尊听受忏悔。」</P>
<P>尔时，世尊告阿难曰：「速打揵稚(ghanti，又作揵槌、揵迟、犍椎、揵植、揵锤、犍地。为报时之器具。意译作铃、鼓、铎。本为木制)，集诸比丘在普会讲堂。」</P>
<P>阿难(&#256;nanda欢喜、庆喜、无染)受佛教已。即集诸比丘集在讲堂，前白佛言：「诸比丘已集，世尊！宜知是时。」</P>
<P>尔时，世尊即往讲堂，在中央坐，告诸比丘：「过去久远诸佛世尊皆一坐而食，诸声闻等亦一坐而食，正使将来诸佛及弟子众，亦当一坐而食。所以然者，此是行道之要法，应当一坐而食。若能一坐而食，身体轻便，心得开解；心已得解，得诸善根；已得善根，便得三昧；已得三昧，如实而知之。云何如实而知之？所谓苦谛如实而知之；苦习谛如实而知之；苦尽谛如实而知之；苦出要谛如实而知之。汝等族姓子已出家学道，舍世八业，而不知时节，如彼贪欲之人有何差别？梵志别有梵志之法，外道别有外道之法。」</P>
<P>是时，优波离白世尊言：「过去如来、将来诸佛，皆一坐而食，唯愿世尊当与诸比丘限时而食。」</P>
<P>世尊告曰：「如来亦有此智，但未犯者，要眼前有罪，乃当制限耳。」</P>
<P>尔时，世尊告诸比丘：「我专一坐而食，汝等亦当一坐而食。今汝日中而食，不得过时。汝等亦当学乞食之法。云何比丘学乞食之法？于是，比丘！趣以支命，得亦不喜，不得亦不忧；设得食时，思惟而食，无有贪着之心，但欲使此身趣得存形，除去旧痛，更不造新，使气力充足。如是，比丘！名为乞食。汝等比丘，应当一坐而食。</P>
<P>「云何比丘一坐而食？起则犯食，更不应食。如是，比丘！名为一坐而食。汝等比丘亦当应得食而食之。云何比丘得而食之？于是，比丘！以得食已，更复有为齐此于？以食更得者不应复食。如是，比丘！得食而食之。汝等比丘，亦当应着三衣，应坐树下，坐闲静处，应露坐苦行，应着补纳衣，应在冢间，应着弊恶之衣。所以然者，叹说少欲之人。我今教汝等，当如迦叶比丘。所以然者，迦叶比丘自行头陀十一法，亦复教人行此要法。我今教诫汝等，当如面王比丘。所以然者，面王比丘着弊坏之衣，不着校饰。是谓，比丘！我之教诫，当念修习。如是，比丘！当作是学。」</P>
<P>尔时，跋提波罗及经三月不至世尊所。尔时，阿难临三月初，至跋提婆罗比丘所，而告之曰：「今诸众僧皆补纳衣裳。如是如来当人间游行，今不往者，后悔无益。」</P>
<P>是时，阿难将跋提婆罗至世尊所，头面礼足，并复白佛言：「唯然，世尊！听我忏悔，自今已后，更不犯之。如来制禁戒，然我不受之，唯愿垂恕。」如是再三。</P>
<P>是时，佛告曰：「听汝悔过，后莫复犯。所以然者，我自念生死无数，或作驴、骡、骆驼、象、马、猪、羊，以草养此四大形；或在地狱中，以热铁丸噉之；或作饿鬼，恒食脓血；或作人形，食此五谷；或作天形，食自然甘露。无数劫中，形命共竞，初无厌足。优波离当知，如火获薪，初无厌足，如大海水，吞流无足。今凡夫之人亦复如是，贪食无厌足。」</P>
<P>尔时，世尊便说此偈：「生死不断绝，皆由贪欲故，怨憎长其恶，愚者之所习。」</P>
<P>「是故，跋提婆罗，当念少欲知足，无起贪想，兴诸乱念。如是，优波离！(Upāli，意译作近执、近取)当作是学。」</P>
<P>尔时，跋提婆罗闻如来教诫已，在闲静之处，而自克责，所以族姓子，出家学道者，修无上梵行：生死已尽，梵行已立，所作已办，更不复受有，如实而知。尔时，跋提婆罗即成阿罗汉。</P>
<P>尔时，世尊告诸比丘：「我弟子中第一声闻多饮食者，所谓吉护(Bhadrika pala吉护)比丘是也。」</P>
<P>尔时，诸比丘闻佛所说，欢喜奉行。</P></span>
                                    <hr color="#CCC4A8" size="1"></td>
                                </tr>
                                <tr>
                                  <td align="center" class="style_txt">				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 