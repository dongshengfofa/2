<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,中国史书中的轮回证据' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>中国史书中的轮回证据</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <BLOCKQUOTE>
<H1 align=center><FONT size=4><FONT face=宋体 color=#004080>中国史书中的轮回证据</FONT></FONT></H1>
<P style="LINE-HEIGHT: 150%" align=center><FONT face=宋体 color=#0080ff size=4>嗟乎。宇宙之外。奇事固多。六合之中。异闻不少。今人生於天涯片角。所见无非庸常之士。所读不过世俗之书。情窦甫开。而业缘踵至。婚嫁未毕。而景薄桑榆。宜乎生不知来。死不知去。日在轮回中。而莫信其理也。良可悯已。</FONT></P><FONT size=4>
<HR SIZE=1>
</FONT>
<P style="LINE-HEIGHT: 150%" align=left><FONT face=黑体 color=#004080 size=4><U>问：福善祸淫。不过生时受报。若人既死。则形神消灭。纵有罪业。何从受报。</U></FONT></P><FONT face=宋体>
<P style="LINE-HEIGHT: 150%" align=justify><FONT size=4><FONT color=#004080>答：身有败坏。性无败坏。譬如五谷根茎虽枯。其子落地向春复生。修福生人天。造业归恶道。道犹是也。贾谊曰：千变万化未，有极忽然为人 </FONT><FONT color=#808000>(出汉书)</FONT><FONT color=#004080> 。魏伯起曰：三世神识不灭</FONT><FONT color=#808000>(出魏书)</FONT><FONT color=#004080> 。张子厚曰：知死之不亡可与言性</FONT><FONT color=#808000>（出横渠语录）</FONT><FONT color=#004080>。生死之名。从肉躯所得。非从心性所得。若谓死後神亡则伯鲧为熊 </FONT><FONT color=#808000>(音乃平声。事详史记正义)</FONT><FONT color=#004080> 。如意为犬</FONT><FONT color=#808000>(出汉书)</FONT><FONT color=#004080>郑人相惊以伯有彭生报怨於齐襄 </FONT><FONT color=#808000>(俱出左传)</FONT><FONT color=#004080>。</FONT><FONT color=#0080ff>种种事迹， 皆在满明帝之前。则佛法未传东夏，而轮回之理已大者於天下矣。断灭之论。可欺愚人，难罔智士。</FONT></FONT></FONT></P><FONT face=黑体>
<P style="LINE-HEIGHT: 150%" align=justify><FONT color=#004080 size=4><U>问：轮回之理。如所固有。孔子何以不言。</U></FONT></FONT></P><FONT face=宋体>
<P style="LINE-HEIGHT: 150%" align=justify><FONT color=#004080 size=4>答：孔子言之详矣。《易》曰：精气为物，游魂为变。知鬼神之情状精气者受生之後也。游魂者。托胎之前也，知其情状则轮回之理明矣。中庸言诚者。物之终始不言，终见循环无端，非断灭也，惜後儒见未及此耳。</FONT></P></FONT><FONT face=黑体>
<P style="LINE-HEIGHT: 150%" align=justify><FONT color=#004080 size=4><U>问：精气为物。游魂为变。不过论其理耳。若谓有後世之说。不几近於荒诞乎。</U></FONT></FONT></P><FONT face=宋体>
<P style="LINE-HEIGHT: 150%" align=justify><FONT size=4><FONT color=#004080>答：生死轮回。乃世人必然之理。见於记载者。不可胜数。名为荒诞。是真荒诞矣。且尔不闻文昌帝君为十七世士大夫乎。</FONT><FONT color=#808000>(出文昌宝训)</FONT><FONT color=#004080>。不闻袁盎十世为僧乎。</FONT><FONT color=#808000>(出水忏缘起)</FONT><FONT color=#004080>。不闻某樵转生为梁武帝乎</FONT><FONT color=#808000>(见金刚感应录)</FONT><FONT color=#004080>。不闻王曾为曾子後身。</FONT><FONT color=#808000>(出文昌惜字文)</FONT><FONT color=#004080>。苏子瞻为戒禅师後身，曾鲁公为青草堂後身乎。</FONT><FONT color=#808000>(俱见净土文)</FONT><FONT color=#004080>。不闻永公转生为房　乎</FONT><FONT color=#808000>(见法喜志)</FONT><FONT color=#004080>。不闻逊长老後身为李侍郎，南庵主後身为陈忠肃，知藏後身为张文定，严首座後身为王龟龄乎。</FONT><FONT color=#808000>(俱见竹窗二笔及诸公本传)</FONT><FONT color=#004080>不能博观记载徒学坐井观天何哉。</FONT></FONT></P></FONT><FONT face=黑体>
<P style="LINE-HEIGHT: 150%" align=justify><FONT color=#004080 size=4><U>问：如君所言。固历历有据。独惜其不出正史耳。</U></FONT></FONT></P><FONT face=宋体>
<P style="LINE-HEIGHT: 150%" align=justify><FONT size=4><FONT color=#004080>答：正史者。对稗史而言。正史可信。稗史不可信也。若文昌宝训等书。皆煌煌实论。可质鬼神。乃超於正史之上又当格外视之。</FONT><FONT color=#0080ff>倘必以史臣之笔为可信。则二十一史中所载三世轮回事亦更仆难数。</FONT><FONT color=#004080>他不具论。姑以人所共知者。略述一二。如羊祜前身为李氏子。</FONT><FONT color=#808000>(详晋书一帙十册。三十四卷。十二页)</FONT><FONT color=#808000>。</FONT><FONT color=#004080>梁元帝前身为眇目僧</FONT><FONT color=#808000>(详南史梁纪一帙三册。八卷。五页)</FONT><FONT color=#004080>。刘氏女前身为李庶</FONT><FONT color=#808000>(详北史齐纪二帙五册。四十三卷。三十八页)</FONT><FONT color=#004080>。刘沆前身为牛僧孺</FONT><FONT color=#808000>(详宋史七帙四册。一百八十五卷。五页)</FONT><FONT color=#004080>。范祖禹前身为邓禹。</FONT><FONT color=#808000>(详宋史八帙四册。三百三十七卷。十二页)</FONT><FONT color=#004080>。郭祥正前身为子太白</FONT><FONT color=#808000>(详宋史十帙三册。四百四十四卷。十四页)</FONT><FONT color=#004080>。夏原吉前身为屈原之类</FONT><FONT color=#808000>(此事出皇明通纪)</FONT><FONT color=#004080>。不胜屈指也若夫天仙列宿降生人间者。如天帝子为齐高祖</FONT><FONT color=#808000>(详南齐书一帙四册十八卷。五页。)</FONT><FONT color=#004080>神人降胎为唐代宗</FONT><FONT color=#808000>(详唐书三帙二册。七十七卷二页)</FONT><FONT color=#004080>。来和天尊为宋真宗。</FONT><FONT color=#808000>(详宋史七帙五册。二百八十七卷。首页。)</FONT><FONT color=#004080>南岳真人为虞伯生</FONT><FONT color=#808000>(详元史五帙五册。一百八十一卷。四页)</FONT><FONT color=#004080>。文昌星为吕仲实之类。</FONT><FONT color=#808000>(详元史五帙六册。一百八十八卷。五页)</FONT><FONT color=#004080>。彰彰可考也有死後数日复生者。有数年复生者。有备述冥事无不奇验者。略言之。如长沙人桓某。</FONT><FONT color=#808000>(详後汉书一帙七册。二十七卷六页)</FONT><FONT color=#004080>。武陵女子李娥</FONT><FONT color=#808000>(同上卷七页)</FONT><FONT color=#004080>。干宝父殉葬之婢</FONT><FONT color=#808000>(详晋书二帙十册。八十二卷。十四页。)</FONT><FONT color=#004080>魏明帝时冢内女。安吴民陈焦。晋惠帝时杜锡之婢。东阳黄氏女孩。</FONT><FONT color=#808000>(详未书一帙十册。三十四卷二十五之二十九页)</FONT><FONT color=#004080>。淳熙十三年。行都人之类。</FONT><FONT color=#808000>(详宋史二帙二册。六十二卷。二十三页)</FONT><FONT color=#004080>。一一可朔也。至於男子现生变异类者如後汉公牛哀化为虎。</FONT><FONT color=#808000>(後汉书三帙一册。八十九卷。二十页详淮南子)</FONT><FONT color=#004080>。霍州老翁化猛兽</FONT><FONT color=#808000>(详隋书一帙八册。二十三卷。十八页)</FONT><FONT color=#004080>。乾道五年湘间人化为虎之类是也。</FONT><FONT color=#808000>(详未史二帙二册十二卷二十三页)</FONT><FONT color=#004080>。女人现生变异类者。如江夏黄氏母化为 。</FONT><FONT color=#808000>(详後汉书一帙七册。二十七卷。六页)</FONT><FONT color=#004080>。清河未士宗母化为 之类是也</FONT><FONT color=#808000>(详未书一帙十。册三十四卷。二十四页。)</FONT><FONT color=#004080>隔世重为夫妇者。如晋惠帝时梁国女子</FONT><FONT color=#808000>(详未书一帙十。册三十四卷。二十七页)</FONT><FONT color=#004080>。未末王妇梁氏等类。</FONT><FONT color=#808000>(详未史十帙十五。册四百六十卷五十页)</FONT><FONT color=#004080>。此其尤大彰明较著者也。甚至天女生北魏始祖</FONT><FONT color=#808000>(详魏书帙一册。一卷。二页)。</FONT><FONT color=#004080>韩擒作冥府阎王</FONT><FONT color=#808000>(详隋书二帙四册。五十二卷。二页)</FONT><FONT color=#808000>。</FONT><FONT color=#004080>辛彦之建立梵宇而报感天宫。</FONT><FONT color=#808000>(详隋书二帙八册。七十五卷。五页)</FONT><FONT color=#004080>。庾彦宝念佛持经而往生净土</FONT><FONT color=#808000>(详梁书一帙九册。五十一卷。二十一页。)</FONT><FONT color=#004080>异香满室。徐孝克之往生。</FONT><FONT color=#808000>(详陈书一帙四册。二十六卷。十四页)</FONT><FONT color=#004080>坐化空棺陆法和之善逝。</FONT><FONT color=#808000>(详北齐书一帙六册。三十二卷。五页)</FONT><FONT color=#004080>卢景裕在狱持经枷锁为自脱</FONT><FONT color=#808000>(详北史二帙一册。二十三卷。二十七页)。</FONT><FONT color=#004080>张孝始修斋礼诵祖目因以复明</FONT><FONT color=#808000>(详北史三帙六册。八十四卷九页)</FONT><FONT color=#004080>如斯等类。皆名儒国史直笔之言。岂无稽之论耶。</FONT><FONT color=#808000>(已上页卷册帙。俱照万历三十九年所刻监本廿一史。与坊间小本不同)。</FONT></FONT></P></FONT></BLOCKQUOTE>
    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 