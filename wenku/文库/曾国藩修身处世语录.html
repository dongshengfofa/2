<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,曾国藩修身处世语录' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>曾国藩修身处世语录</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <P><FONT color=#0000cc></FONT> </P>
<P><BR><FONT color=#0000cc size=3>　　○ 勿扬人过，反躬默省焉，有或类是，丞思悔而速改也。</FONT></P>
<P><FONT color=#0000cc size=3>　　○ 士有三不斗：毋与君子斗名，毋与小人斗利，毋与天地斗巧。</FONT></P>
<P><FONT color=#0000cc size=3>　　○ 独立之行，不徇流俗，然怨不可不恤也。高义之事，弗避小嫌，然累不可不虑也。</FONT></P>
<P><FONT color=#0000cc size=3>　　○ 吾常见夸己者，以要誉而受嗤也；吾常见媚人者，以求悦而招鄙也。夫士处世，无为可议，勿期人誉，无为可怨，勿期人悦。</FONT></P>
<P><FONT color=#0000cc size=3>　　○ 甘苦自德。</FONT></P>
<P><FONT color=#0000cc size=3>　　○ 文人富贵，起居便带市井。富贵能诗，吐属便带寒酸。</FONT></P>
<P><FONT color=#0000cc size=3>　　○ 忧时勿纵酒，怒时勿作札。</FONT></P>
<P><FONT color=#0000cc size=3>　　○ 能食淡饭者方许尝异味，能溷市嚣者方许游名山，能受折磨者方许处功名。</FONT></P>
<P><FONT color=#0000cc size=3>　　○ 薄福之人过享其福，必有忽然之祸。贯贫之人不安其贫，必有意外之忧。</FONT></P>
<P><FONT color=#0000cc size=3>　　○ 失意事来，治之以忍，方不为失意所苦。快心事来，处之以淡，方不为快心所惑。</FONT></P>
<P><FONT color=#0000cc size=3>　　○ 素食则气不浊；独宿则神不浊；默坐则心不浊；读书则口不浊。</FONT></P>
<P><FONT color=#0000cc size=3>　　○ 甜酸苦辣宜尝遍，是非好恶总由人。出死入生宁不易，各宜努力去修身。</FONT></P>
<P><FONT color=#0000cc size=3>　　○ 和可消人怨，忍足退灾星。</FONT></P>
<P><FONT color=#0000cc size=3>　　○ 善观人者观己，善观己者观心。</FONT></P>
<P><FONT color=#0000cc size=3>　　○ 轩冕而敬，伪也。匿就而爱，私也。</FONT></P>
<P><FONT color=#0000cc size=3>　　○ 多躁者必无沉毅之识，多畏者必无踔越之见，多欲者必无慷慨之节，多言者必无质实之心，多勇者必无文学之雅。</FONT></P>
<P><FONT color=#0000cc size=3>　　○ 爵禄可以荣其身，而不可以荣其心。文章可以文其身，而不可以文其行。</FONT></P>
<P><FONT color=#0000cc size=3>　　○ 功名官爵，货财声色，皆谓之欲，俱可以杀身。</FONT></P>
<P><FONT color=#0000cc size=3>　　○ 诚无悔，恕无怨，和无仇，忍无辱。</FONT></P>
<P><FONT color=#0000cc size=3>　　○ 巧辩者与道多悖，拙讷者涉者必疏，宁疏于世，勿悖于道。</FONT></P>
<P><FONT color=#0000cc size=3>　　○ 绮语背道，杂学乱性。</FONT></P>
<P><FONT color=#0000cc size=3>　　○ 知足则乐，务贪必忧。</FONT></P>
<P><FONT color=#0000cc size=3>　　○ 广积聚者，遗子孙以祸害；多声色者，残性命以斤斧。</FONT></P>
<P><FONT color=#0000cc size=3>　　○ 立身之道，内刚外柔；肥家之道，上逊下顺。不和不可以接物，不严不可以驭下。</FONT></P>
<P><FONT color=#0000cc size=3>　　○ 口腹不节，致疾之因；念虑不正，杀身之本。</FONT></P>
<P><FONT color=#0000cc size=3>　　○ 古之人修身以避名，今之人饰己以要誉。所以古人临大节而不夺，今人见小利而易守。</FONT></P>
<P><FONT color=#0000cc size=3>　　○ 君子出则忠，入则孝，用则知，舍则愚。</FONT></P>
<P><FONT color=#0000cc size=3>　　○ 智大心劳者狂，力小任重者踣。</FONT></P>
<P><FONT color=#0000cc size=3>　　○ 善人种德，降祥于天。恶人种祸，贻殃于后。</FONT></P>
<P><FONT color=#0000cc size=3>　　○ 沽虚誉于小人，不若听之于天。遗货财于子孙，不若周人之急。</FONT></P>
<P><FONT color=#0000cc size=3>　　○ 利可共而不可独，谋可寡而不可众。独利则败，众谋则泄。</FONT></P>
<P><FONT color=#0000cc size=3>　　○ 一念忽略，便有错言错事。</FONT></P>
<P><FONT color=#0000cc size=3>　　○ 越自尊大，越见器小。</FONT></P>
<P><FONT color=#0000cc size=3>　　○ 好胜人者，必无胜人处，能胜人，自不居胜。</FONT></P>
<P><FONT color=#0000cc size=3>　　○ 君子但尽人事，不计天命，而天命即在人事之中。</FONT></P>
<P><FONT color=#0000cc size=3>　　○ 才智英敏者，宜加浑厚学问。</FONT></P>
<P><FONT color=#0000cc size=3>　　○ 恶莫大于毁人之善，德莫大于白人之冤。</FONT></P>
<P><FONT color=#0000cc size=3>　　○ 事以急败，思因缓得。</FONT></P>
<P><FONT color=#0000cc size=3>　　○ 能甘淡泊，便有几分真学问。</FONT></P>
<P><FONT color=#0000cc size=3>　　○ 只是一个见小，便使百事不成，亦致百行尽堕。</FONT></P>
<P><FONT color=#0000cc size=3>　　○ 信算命，信风水，皆妄念所致。读书明理人以义命自安，便不信也。</FONT></P>
<P><FONT color=#0000cc size=3>　　○ 尖酸语称快一时，当之者终身怨恨。</FONT></P>
<P><FONT color=#0000cc size=3>　　○ 聪明外露者德薄，词华太盛者福浅。</FONT></P>
<P><FONT color=#0000cc size=3>　　○ 好饰者，作非之渐。偏听者，启争之端。</FONT></P>
<P><FONT color=#0000cc size=3>　　○ 傲人不如者必浅人，疑人不肖者必小人。</FONT></P>
<P><FONT color=#0000cc size=3>　　○ 姑息必成大忍（过），面誉必至背非。</FONT></P>
<P><FONT color=#0000cc size=3>　　○ 甘让君子其志卑，不让小人其量浅。</FONT></P>
<P><FONT color=#0000cc size=3>　　○ 人该省事，不该怕事。人该脱俗，不可矫俗。不该顺时，不可趋时。</FONT></P>
<P><FONT color=#0000cc size=3>　　○ 因循二事，误尽一生。鼓舞精神，方破此弊。</FONT></P>
<P><FONT color=#0000cc size=3>　　○ 与多疑人共事，事必不成。与好利人共事，己必受累。</FONT></P>
<P><FONT color=#0000cc size=3>　　○ 受不得穷，立不得品，受不得屈，做不得事。</FONT></P>
<P><FONT color=#0000cc size=3>　　○ 好谈己长只是浅。</FONT></P>
<P><FONT color=#0000cc size=3>　　○ 居心平，然后可历世路之险。</FONT></P>
<P><FONT color=#0000cc size=3>　　○ 才觉私意起，便克去，此是大勇。</FONT></P>
<P><FONT color=#0000cc size=3>　　○ 清高太过则伤仁，和顺太过则伤义，是以贵中道也。</FONT></P>
<P><FONT color=#0000cc size=3>　　○ 各安共分而天下平矣。</FONT></P>
<P><FONT color=#0000cc size=3>　　○ 法者，天讨也，以公守之，以仁行之。</FONT></P>
<P><FONT color=#0000cc size=3>　　○ 知天地万物于一体，则能爱矣。</FONT></P>
<P><FONT color=#0000cc size=3>　　○ 人伦明，则礼乐兴。</FONT></P>
<P><FONT color=#0000cc size=3>　　○ 二十年来治一怒字，尚未消磨得尽，以是知克己最难。</FONT></P>
<P><FONT color=#0000cc size=3>　　○ 到老始知气质驳，寻思只是读书粗。</FONT></P>
<P><FONT color=#0000cc size=3>　　○ 事事顺吾意而言者，此小人也，急宜远之。</FONT></P>
<P><FONT color=#0000cc size=3>　　○ 人之所学，不可为人所容，为人所容则下矣。</FONT></P>
<P><FONT color=#0000cc size=3>　　○ 人要为善，先要明善始得。</FONT></P>
<P><FONT color=#0000cc size=3>　　○ 气忌盛，心忌满，才忌露。</FONT></P>
<P><FONT color=#0000cc size=3>　　○ 凡读无益之书，皆是玩物丧志。</FONT></P>
<P><FONT color=#0000cc size=3>　　○ 常沉静，则含蓄义理而应事有力。</FONT></P>
<P><FONT color=#0000cc size=3>　　○ 以举世皆可信者，终君子也。以举世皆可疑者，终小人也。</FONT></P>
<P><FONT color=#0000cc size=3>　　○ 富贵家宜劝他宽，聪明人宜劝他厚。</FONT></P>
<P><FONT color=#0000cc size=3>　　○ 世间极占地位的，是读书一著。然读书占地位，在人品上，不在势位上。</FONT></P>
<P><FONT color=#0000cc size=3>　　○ 今人计较摆布人，费心心思，却何曾害得人？只是自坏了心术，自损了元气。</FONT></P>
<P><FONT color=#0000cc size=3>　　○ 决不可存苟且心，决不可做偷薄事，决不可学轻狂态，决不可做惫赖人。</FONT></P>
<P><FONT color=#0000cc size=3>　　○ 当至忙促时，要越加检点。当至急迫时，要越加饬守。当至快竟时，要越加谨慎。</FONT></P>
<P><FONT color=#0000cc size=3>　　○ 盘根错节，可以验我之才；波流风靡，可以验我之操；艰难险阻，可以验我之思；震撼折衡，可以验我之力；含垢忍辱，可以验我之操。</FONT></P>
<P><FONT color=#0000cc size=3>　　○ 要与世间撑持事业，须先立定脚跟始得。</FONT></P>
<P><FONT color=#0000cc size=3>　　○ 从人可羞，刚愎自用可恶。不执不阿，是为中道。寻常不见得，能立于波流风靡之中，最为雅操。</FONT></P>
<P><FONT color=#0000cc size=3>　　○ 听言当以理观。一闻在辄以为据，往往多失。</FONT></P>
<P><FONT color=#0000cc size=3>　　○ 有恻隐之心者，必有羞恶。</FONT></P>
<P><FONT color=#0000cc size=3>　　○ 人于平旦不寐时，能不作一毫妄想，可谓智矣。</FONT></P>
<P><FONT color=#0000cc size=3>　　○ 举世惟一真字难得。</FONT></P>
<P><FONT color=#0000cc size=3>　　○ 凡将举事，必先平意清神，清神意平，物乃可正。</FONT></P>
<P><FONT color=#0000cc size=3>　　○ 人之精神不可无所寄。</FONT></P>
<P><FONT color=#0000cc size=3>　　○ 为善者常受福，为利者常受祸，心安为福，心劳为祸。</FONT></P>
<P><FONT color=#0000cc size=3>　　○ 求静是初学收心之法，若只在静上用工，久之习成骄惰，遇事便不可耐。孟子四十不动心，正是从人情物理是非毁誉中磨炼出来，到得无动非静，乃真静矣。</FONT></P>
<P><FONT color=#0000cc size=3>　　○ 居心不净，动辄疑人。人自无心，我徒烦扰。</FONT></P>
<P><FONT color=#0000cc size=3>　　○ 说人之短，乃护己之短。夸己之长，乃忌人之长。皆由存心不厚，识量太狭耳。能去此弊，可以进德，可以远怨。</FONT></P>
<P><FONT color=#0000cc size=3>　　○ 胸中只摆脱一恋字，便十分爽净，十分自在。人在最苦处只是此心沾泥带水，明是知得，不能断割耳。</FONT></P>
<P><FONT color=#0000cc size=3>　　○ 提出良心，自作主宰，决不令为邪欲所胜，方是功夫。</FONT></P>
<P><FONT color=#0000cc size=3>　　○ 血气盛，则克治难。欲养心者，先治其气。</FONT></P>
<P><FONT color=#0000cc size=3>　　○ 圣贤成大事者，皆从战战兢兢之心来。</FONT></P>
<P><FONT color=#0000cc size=3>　　○ 易摇而难定，易昏而难明者，人心也，惟主敬则定而明。</FONT></P>
<P><FONT color=#0000cc size=3>　　○ 君子事来而心始见，事去而心随空。</FONT></P>
<P><FONT color=#0000cc size=3>　　○ 人之精神有限，过用则竭。</FONT></P>
<P><FONT color=#0000cc size=3>　　○ 每日默检，要见这念头自德性上发出，自气质上发出，自习识上发出，自物欲上发出，如此省察，久久自识得本来面目，初学最要如此。</FONT></P>
<P><FONT color=#0000cc size=3>　　○ 服金石酷烈之药，必致损命。即坐功服气，往往损人，人能清心寡欲，自然血气和平，却疾多寿。</FONT></P>
<P><FONT color=#0000cc size=3>　　○ 省官不如省事，省事不如清心。官事不省而望从容，可得乎？</FONT></P>
<P><FONT color=#0000cc size=3>　　○ 人心能静，虽万变纷纭亦澄然无事。不静则燕居闲暇，亦憧憧亦靡宁。静在心，不在境。</FONT></P>
<P><FONT color=#0000cc size=3>　　○ 人之精神，贵藏而用之，苟炫于外，鲜有不败者。</FONT></P>
<P><FONT color=#0000cc size=3>　　○ 寡言者可以杜忌，寡行者可以藏拙，寡智者可以习静，寡能者可以节劳。</FONT></P>
<P><FONT color=#0000cc size=3>　　○ 一国有一国之气，一家有一家之气，一身有一身之气，元气者，生气也。能养生气，则日趋于盛矣。</FONT></P>
<P><FONT color=#0000cc size=3>　　○ 治心以广大二字为药，治身以不药二字为药。</FONT></P>
<P><FONT color=#0000cc size=3>　　○ 凡仁心之发，必一鼓作气，尽吾力之所能为。稍有转念，则疑心生，私心亦生。疑心生则计较多，而出纳吝矣；私心生则好恶偏，则轻重乖发。</FONT></P>
<P><FONT color=#0000cc size=3>　　○ 去其不善而勉进于善，是谓之善学。</FONT></P>
<P><FONT color=#0000cc size=3>　　○ 为己之学，成己所以成物，由本可以及末也。为人之学，徇人至于丧己，逐末而不知反本也。</FONT></P>
<P><FONT color=#0000cc size=3>　　○ 学而废者，不若不学而废者。学而废者恃学而有骄，骄必辱。不学而废者愧己而自卑，卑则全。勇多于人谓之暴，才多于人谓之妖。</FONT></P>
<P><FONT color=#0000cc size=3>　　○ 学者能高众也，毋以胜人，行标俗也，毋以绳人，免矣。</FONT></P>
<P><FONT color=#0000cc size=3>　　○ 学贵有常，又贵日新。日新若异于有常，然有常日新之本也。</FONT></P>
<P><FONT color=#0000cc size=3>　　○ 造诣不尽者，天下之人品；读不尽者，天下之书。</FONT></P>
<P><FONT color=#0000cc size=3>　　○ 省事是清心之法，读书是省事之法。</FONT></P>
<P><FONT color=#0000cc size=3>　　○ 读经要就情事参理道，读史要就理道定是非。</FONT></P>
<P><FONT color=#0000cc size=3>　　○ 智从学问聪明中自然而生，非可强为，强为之智便成愚诈。</FONT></P>
<P><FONT color=#0000cc size=3>　　○ 人皆可以至圣人，而君子之学则必至于圣人而后已。不至于圣人而后己者，皆自弃也。孝其所以当孝，弟其所当弟，自是而推之，则亦圣人而已矣。</FONT></P>
<P><FONT color=#0000cc size=3>　　○ 学莫贵于自得，得非外也，故曰自得。</FONT></P>
<P><FONT color=#0000cc size=3>　　○ 自其外者学之而得于内者谓之明，自其内者得之而兼于外者谓之诚，诚与明一也。</FONT></P>
<P><FONT color=#0000cc size=3>　　○ 闻见之知，非德性之知。物交物，则知之非也。今之所谓博闻多能者是也。德性之知，不假闻见。</FONT></P>
<P><FONT color=#0000cc size=3>　　○ 古之学者为己，今之学者为人。</FONT></P>
<P><FONT color=#0000cc size=3>　　○ 学者有益，须是日新。</FONT></P>
<P><FONT color=#0000cc size=3>　　○ 古之学者为己，其终至于成物。今之学者为物，其终至于丧己。（古代学习的人为了完善自我而学习，最终成为知名人物；今天学习的人为了知为知名人物而学习，最终丧失了自己）</FONT></P>
<P><FONT color=#0000cc size=3>　　○ 不深思则不能造于道。不深思而得者，其得易失。</FONT></P>
<P><FONT color=#0000cc size=3>　　○ 责己者当知天下国家无皆非之理。故学至于不尤人，学之至也。</FONT></P>
<P><FONT color=#0000cc size=3>　　○ 学习和为本，取次之，行次之，言次之。</FONT></P>
<P><FONT color=#0000cc size=3>　　○ 不思，故有惑；不求，故无得；不问，故不知。</FONT></P>
<P><FONT color=#0000cc size=3>　　○ 为学从切实际出发，自不落空。</FONT></P>
<P><FONT color=#0000cc size=3>　　○ 圣贤领要之语曰：“人性惟危，道心惟微。”危者，嗜欲之心，如堤之束水，其溃甚易，一溃则不可复收也。微者，理义之心，如帷之映灯，见之难而晦之易也。</FONT></P>
<P><FONT color=#0000cc size=3>　　○ 读书不独变人气质，且能养人精神，盖理义收摄故也。</FONT></P>
<P><FONT color=#0000cc size=3>　　○ 人莫不刚愎自信，刚愎自信，即是自绝，谁敢语以至道。凡人有才气而复虚己问者，实大难得。</FONT></P>
<P><FONT color=#0000cc size=3>　　○ 君子之学也，忧不得乎实，不忧名之不得也。君子之仕也，忧不崇其德，不忧官之不崇也。</FONT></P>
<P><FONT color=#0000cc size=3>　　○ 学者不患立志之不高，患不足以继之耳。不患立言之不善，患不足以践之耳。</FONT></P>
<P><FONT color=#0000cc size=3>　　○ 古之为师者，以诚教，弟子亦以诚学。今之为师弟子者，交相欺而已矣。欲胜名而饵利，不亦惑乎？</FONT></P>
<P><FONT color=#0000cc size=3>　　○ 古之学者，知即为行，事即是学，今之学者，离行言知，外事言学。</FONT></P>
<P><FONT color=#0000cc size=3>　　○ 心理要宽平，识见要超卓，规模要阔远，践履要笃实，能此四者，可以言学矣。</FONT></P>
<P><FONT color=#0000cc size=3>　　○ 少而好学，如日出之阳；壮而好学，如日中之光；老而好学，如秉烛之明。秉烛之明，孰与昧行乎？</FONT></P>
<P><FONT color=#0000cc size=3>　　○ 或师或友，皆宜常存敬畏之心，不宜视为等夷，渐至慢亵，则不复能受其益矣。</FONT></P>
<P><FONT color=#0000cc size=3>　　○ 学问之道无穷，而总以有恒为主。</FONT></P>
<P><FONT color=#0000cc size=3>　　○ 上智安行乎善而天所晞避；中人觊福虑祸，故强为善而不敢为恶，下愚憨不畏祸，故肆为恶而无所忌惮。</FONT></P>
<P><FONT color=#0000cc size=3>　　○ 一毫善行皆可为，勿徼福望报；一毫恶念不可萌，当知出乎尔者反乎尔。</FONT></P>
<P><FONT color=#0000cc size=3>　　○ 士能寡欲，安于清澹，不为富贵所淫，则其视所物也轻，自然进退不失其正。</FONT></P>
<P><FONT color=#0000cc size=3>　　○ 矜名誉，畏讥毁，自好也。忘检制，肆偷惰，自弃也。自好者，中人也，可导之使为善也。自弃者，民之为下矣。</FONT></P>
<P><FONT color=#0000cc size=3>　　○ 欲为君子，非积行累善，莫之能致。一念私邪，一事悖戾，立见其为小人。故曰：“终生为善不足，一旦为恶有余。”</FONT></P>
<P><FONT color=#0000cc size=3>　　○ 教之而信，必先有令人爱者。禁之而畏，必先有令人敬者。</FONT></P>
<P><FONT color=#0000cc size=3>　　○ 易责人而乐讥俗，其亦弗思也已。夫己无遗行，后可责人；家罔阙事，后可讥俗。</FONT></P>
<P><FONT color=#0000cc size=3>　　○ 君子直不发人所不白；清不矫人所不堪；刚不绝人所不忍；察不掩人所不意；任不强人所不胜。</FONT></P>
<P><FONT color=#0000cc size=3>　　○ 乍得勿与，乍失勿取，乍怒勿责，乍喜勿诺。</FONT></P>
<P><FONT color=#0000cc size=3>　　○ 礼义廉耻，可以律己，不可以绳人，律己则寡过，绳人则寡和。寡合则非涉世之道。故君子责己，小人责人。德有余而为不足者谦，财有余而为不足者鄙。</FONT></P>
<P><FONT color=#0000cc size=3>　　○ 闻善言则拜，告有过则喜，有圣贤之气象。坐密室如通衢，驭寸心如六马，可以免过。心不清则无以见道，志不确则无以立功。</FONT></P>
<P><FONT color=#0000cc size=3>　　○ 和以处众，宽以接下，恕以待人，君子人也。</FONT></P>
<P><FONT color=#0000cc size=3>　　○ 以爱妻子之心事亲，则无往而不孝。以保富贵之心事君，则无往而不忠。以责人之心责己，则寡过。以恕己之心恕人，则全交。　</FONT></P>
<P><FONT color=#0000cc size=3>　　○ 轻财足以聚人，律己足以服人，量宽足以得人，身先足以率人。</FONT></P>
<P><FONT color=#0000cc size=3>　　○ 乱臣贼子，皆从一傲字养成。</FONT></P>
<P><FONT color=#0000cc size=3>　　○ 惟正己可以化人，惟尽己可以服人。</FONT></P>
<P><FONT color=#0000cc size=3>　　○ 莫谓己无善，善人之善即是善。莫谓己无恶，谈人恶即是恶。</FONT></P>
<P><FONT color=#0000cc size=3>　　○ 行事不可任心，说话不可任口。</FONT></P>
<P><FONT color=#0000cc size=3>　　○ 事之可否，当以理裁之。一使气，但坏事。</FONT></P>
<P><FONT color=#0000cc size=3>　　○ 财与色之地须当远避，近则有污。</FONT></P>
<P><FONT color=#0000cc size=3>　　○ 居有恶邻，坐有损友，借以检点自慎，亦是进德之资。</FONT></P>
<P><FONT color=#0000cc size=3>　　○ 善所当为，著一报念，胸中便要增累，口中便要增过。</FONT></P>
<P><FONT color=#0000cc size=3>　　○ 怒时易激，义愤亦当裁抑；喜时易狂，即微言亦须谨慎。</FONT></P>
<P><FONT color=#0000cc size=3>　　○ 勿以小恶弃人大美，勿以小怨忘人大恩。</FONT></P>
<P><FONT color=#0000cc size=3>　　○ 责过太直，使人惭恨，在我便是一过。</FONT></P>
<P><FONT color=#0000cc size=3>　　○ 劝人不可指其过，须先美其长。人喜则语言易入，怒则语言难入，怒胜私故也。</FONT></P>
<P><FONT color=#0000cc size=3>　　○ 一字不可轻与人，一言不可轻许人，一笑不可轻假人。</FONT></P>
<P><FONT color=#0000cc size=3>　　○ 做当今一个好人，须壁立千仞。</FONT></P>
<P><FONT color=#0000cc size=3>　　○ 闻人之谤当自修，闻人之誉当自惧。</FONT></P>
<P><FONT color=#0000cc size=3>　　○ 志不可一日坠，心不可一时放。</FONT></P>
<P><FONT color=#0000cc size=3>　　○ 人之生，不幸不闻过，大不幸无耻。有耻则可教，闻过则可贤。</FONT></P>
<P><FONT color=#0000cc size=3>　　○ 宁人负我，毋我负人。</FONT></P>
<P><FONT color=#0000cc size=3>　　○ 君子之行，静以修身，俭以养德。非淡泊无以明志，非宁静无以致远。</FONT></P>
<P><FONT color=#0000cc size=3>　　○ 君子能扶人之危，周人之急，固是美事，能不自夸，则善矣。</FONT></P>
<P><FONT color=#0000cc size=3>　　○ 促迫褊窄，浅率浮躁，非有德之气象，只观其气象，便知涵养之浅深。</FONT></P>
<P><FONT color=#0000cc size=3>　　○ 纵与人相分争，只可就事论事，不可揭其父母之短，扬其闺门之恶。此祸关杀身，非止有伤长厚己也。</FONT></P>
<P><FONT color=#0000cc size=3>　　○ 以祸福得丧付之天，以赞毁予夺付之人，以修身之德责之己，此是至简于易之事。</FONT></P>
<P><FONT color=#0000cc size=3>　　○ 习气不除，如何了道。……有物过眼必看，有声入耳必听。小小入意即喜，小小拂意好怒，小小利害即生恐惧，皆习气也。</FONT></P>
<P><FONT color=#0000cc size=3>　　○ 防身当若御虏，一跌则全军败没。爱身当如处子，一失则万事瓦裂。涉世甚艰，畜德宜豫。布人以恩，而外扬之，则弃，教人以善而外扬之，则仇。</FONT></P>
<P><FONT color=#0000cc size=3>　　○ 摄生之道，大忌嗔怒。</FONT></P>
<P><FONT color=#0000cc size=3>　　○ 常沉静，则含蓄义理深，而应事有力。故厚重、静定、宽缓，乃进德之基，亦养寿之要。</FONT></P>
<P><FONT color=#0000cc size=3>　　○ 骂语谑语，须有分寸，不但不中怨恨，亦是自处忠厚之道。</FONT></P>
<P><FONT color=#0000cc size=3>　　○ 大概君子方严处多，至园融变化，是德之成也。起处便学园融不得。</FONT></P>
<P><FONT color=#0000cc size=3>　　○ 凡刑杀之事，仁者见之，愈生其仁。忍者见之，愈生其忍。故君子远庖厨，亦英尺有习惯成自然意在。</FONT></P>
<P><FONT color=#0000cc size=3>　　○ 欲心一萌，当思礼义以胜之。</FONT></P>
<P><FONT color=#0000cc size=3>　　○ 深以刻薄为戒，每事当存忠厚。</FONT></P>
<P><FONT color=#0000cc size=3>　　○ 大怒不怒，大喜不喜，可以养心。靡俗不交，恶党不入，可以立身。小利不争，小忿不发，可以和众。见善必行，闻过必改，可以畜德。</FONT></P>
<P><FONT color=#0000cc size=3>　　○ 行天下而后知天下之大也，我不可以自恃。行天下而后知天下之小也，我亦不可以自馁。</FONT></P>
<P><FONT color=#0000cc size=3>　　○ 凡人气质各有偏处，自知其偏而矫制之，久则自然，所以宋儒以变化气质为学问急务也。</FONT></P>
<P><FONT color=#0000cc size=3>　　○ 不善之端，岂待应物而后见？如静中一念之刻即非仁，一念之贪即非义，一念之慢即非礼，一念之诈即非智，君子所以慎独。</FONT></P>
<P><FONT color=#0000cc size=3>　　○ 君子不能无非心之萌，而旋即去之，故曰进于圣贤。小人不能无良心之萌，而旋自昧之，故曰近于禽兽。</FONT></P>
<P><FONT color=#0000cc size=3>　　○ 有过不令人知，是大恶事。然有过辄自表白，又未免因不讳过三字，把改过功夫，松了一分。</FONT></P>
<P><FONT color=#0000cc size=3>　　○ 称人之善或过其实，不失为君子。扬人之恶或损其真，宁免为小人。</FONT></P>
<P><FONT color=#0000cc size=3>　　○ 不见己过，便绝圣贤之路。喜谈人过，便伤天地之和。嫉恶心不可不明；嫉恶语不可不忌。</FONT></P>
<P><FONT color=#0000cc size=3>　　○ 慎言谨行，是修己第一事。</FONT></P>
<P><FONT color=#0000cc size=3>　　○ 不自重者取辱，不自畏者招祸，不自满者受益，不自是者博闻。</FONT></P>
<P><FONT color=#0000cc size=3>　　○ 憎我者祸，仇我者死，皆当生悲悯心。有一毫庆幸之心，便与心术有伤。</FONT></P>
<P><FONT color=#0000cc size=3>　　○ 人须是一切世味淡薄方好，不要富贵相，常自激昂，便不得到坠堕。</FONT></P>
<P><FONT color=#0000cc size=3>　　○ 纵与人有相争，只可就事论事。断不可揭其祖父之短，扬其闺门之恶，此祸关杀身。</FONT></P>
<P><FONT color=#0000cc size=3>　　○ 恐惧者，修身之本。事前而恐惧，则畏，畏可以免祸。事后而恐惧，则悔，悔则可以改过。夫知者以畏消悔，愚者无所畏而不知悔。故知者保身，愚者杀身。大哉所谓恐惧也！</FONT></P>
<P><FONT color=#0000cc size=3>　　○ 自谦则人愈服，自夸则人必疑我。恭可以平人之怒气，我贪必至启人之争端，是皆存乎我者也。</FONT></P>
<P><FONT color=#0000cc size=3>　　○ 好为诳语者，不止所言不信，人并其事事皆疑之。</FONT></P>
<P><FONT color=#0000cc size=3>　　○ 人有一事不妥，后来必受此事之累。如器有隙者，必漏也。试留心观之，知他人则知自己矣。</FONT></P>
<P><FONT color=#0000cc size=3>　　○ 欲为君子，非积行累善，莫之能致，一念私邪，立见小人。故曰：“终身为善不足，一日为恶有余。”</FONT></P>
<P><FONT color=#0000cc size=3>　　○ 嗜俗正浓时，能斩断，怒气正盛时，能按纳，此皆学问得力处。</FONT></P>
<P><FONT color=#0000cc size=3>　　○ 人皆狎我，必我无骨。人皆畏我，必我无养。</FONT></P>
<P><FONT color=#0000cc size=3>　　○ 为人所狎与为人所恨，皆己过也。</FONT></P>
<P><FONT color=#0000cc size=3>　　○ 凡有横逆来侵，先思所以取之之故，即思所以处之之法，不可便动气，两个人动气，就成了一对小人，一般受祸。</FONT></P>
<P><FONT color=#0000cc size=3>　　○ 人若少知自爱，岂有营营逐利，甘为商贾之行？只心有所系便是欲，便当极力克治。不然，恐流弊无穷。</FONT></P>
<P><FONT color=#0000cc size=3>　　○ 有必不可已之事，便须早作，曰捱一曰，未必后日之能今日也。</FONT></P>
<P><FONT color=#0000cc size=3>　　○ 纵是道成德立，小人终不可近。若自谓他柄在我，不妨兼举竝包，必暗受其损而不觉。</FONT></P>
<P><FONT color=#0000cc size=3>　　○ 小人虽不过，当力遏而绝之。君子不幸诖误，当保全爱惜，以成就其德。</FONT></P>
<P><FONT color=#0000cc size=3>　　○ 处利则要人做君子，我做小人；处名则要人做小人，我做君子。斯惑之甚也。圣贤处利让利，处名让名，故澹然恬然，不与世作。</FONT></P>
<P><FONT color=#0000cc size=3>　　○ 义利辩以小心，须严一介。是非起于多口，务谨三缄。</FONT></P>
<P><FONT color=#0000cc size=3>　　○ 人有毁我诮我者，改之固益其德，安之亦养其量。</FONT></P>
<P><FONT color=#0000cc size=3>　　○ 称人之善，虽有过情，不伤厚道。攻人之短，即有实据，终属浇风。</FONT></P>
<P><FONT color=#0000cc size=3>　　○ 善所当为，羞谈福报。</FONT></P>
<P><FONT color=#0000cc size=3>　　○ 清苦固是佳事，然亦不可过，天下岂有薄于待自而能厚于待人者乎？</FONT></P>
<P><FONT color=#0000cc size=3>　　○ 存一念爱异时便是爱己，有一步进德处胜于进官。</FONT></P>
<P><FONT color=#0000cc size=3>　　○ 人亦不可闲惯，闲惯则些小事便不可耐。</FONT></P>
<P><FONT color=#0000cc size=3>　　○ 人言果属有因，深自悔责。返躬无愧，听之而已。古人云：“何以止谤”，曰：“无辨”。辨愈力，则谤者愈巧。”　</FONT></P>
<P><FONT color=#0000cc size=3>　　○ 学者不可不通世务。</FONT></P>
<P><FONT color=#0000cc size=3>　　○ 有一言而伤天地之和，行一事而损终身之福，切须检点。</FONT></P>
<P><FONT color=#0000cc size=3>　　○ 君子绝交，不出恶声。忠臣去国，不洁其名。</FONT></P>
<P><FONT color=#0000cc size=3>　　○ 欲人勿闻，莫若勿言。欲人勿知，莫若勿为。</FONT></P>
<P><FONT color=#0000cc size=3>　　○ 善恶之习，朝夕渐染，易以移人。</FONT></P>
<P><FONT color=#0000cc size=3>　　○ 安分即安命，做人即是做官。</FONT></P>
<P><FONT color=#0000cc size=3>　　○  做人念头重，做官念头轻，则祸福不足动心。做官念头重，做人念头轻，则毁誉常足堕志。</FONT></P>
<P><FONT color=#0000cc size=3>　　○ 老来益当奋志，志为气之帅，有志则气不衰，故不觉其老。</FONT></P>
<P><FONT color=#0000cc size=3>　　○ 责人者必自恕。</FONT></P>
<P><FONT color=#0000cc size=3>　　○ 德不怕难积，只怕易累。千日之积，不禁一日之累，是故君子防所以累者。</FONT></P>
<P><FONT color=#0000cc size=3>　　○ 为子孙做富贵计者，十败其九。为人做善方便者，其后受惠。</FONT></P>
<P><FONT color=#0000cc size=3>　　○ 一念之慈亦足作福，一言之戾亦足伤和，存心不忽微，所造自即于大。</FONT></P>
<P><FONT color=#0000cc size=3>　　○ 疾恶太严，当计其所穷。或曰：太严便是一恶。</FONT></P>
<P><FONT color=#0000cc size=3>　　○ 一个忍字，消了无穷祸患，一个足字，省了无限营求。</FONT></P>
<P><FONT color=#0000cc size=3>　　○ 只一事不存心，此一事便错乱。</FONT></P>
<P><FONT color=#0000cc size=3>　　○ 人有差错，他怕你恼，便当含容，若责之不已，他知你意不可挽回，反不怕起来，有何趣味？</FONT></P>
<P><FONT color=#0000cc size=3>　　○ 事前加慎，事后不悔。</FONT></P>
<P><FONT color=#0000cc size=3>　　○ 止骂所以助骂，助骂所以止骂也。</FONT></P>
<P><FONT color=#0000cc size=3>　　○ 以爱己之心爱人，则仁不可胜用矣。以恶人之心恶己，则义不可胜用矣。</FONT></P>
<P><FONT color=#0000cc size=3>　　○ 荐贤不可示德，除奸不可示威。</FONT></P>
<P><FONT color=#0000cc size=3>　　○ 人处财，一分定要十厘，便是刻。与人一事一语，定要相报，便是刻。治罪应十杖，定一杖不饶，便是刻。处亲属，道理上定要论曲直，便是刻。刻者，不留有余之谓，过此则恶矣。或问亲属如何不论曲直？曰：“若论曲直，便与路人等耳。”</FONT></P>
<P><FONT color=#0000cc size=3>　　○ 绝嗜禁欲，所以除累；抑非损恶，所以让过；贬酒阙色，所以无污；避嫌无疑，所以不误；博学切问，所以广知；高行微言，所以修身；恭俭谦约，所以自守；深计远虑，所以不穷；亲仁友直，所以扶颠；近恕笃行，所以接仁；任才使能，所以济务；殚恶斥谗，所以止乱；推古验今，所以不惑；先揆后度，所以应卒；设变致权，所以解结；括囊顺会，所以无咎；橛橛梗梗，所以立功；孜孜淑淑，所以保终。</FONT></P>
<P><FONT color=#0000cc size=3>　　○ 积善在身，犹长日加益，而人不知也。积恶在身，犹火之销膏，而人不见也。非明乎性情，察乎流俗者，孰能知之？</FONT></P>
<P><FONT color=#0000cc size=3>　　○ 毋道人之短，毋说己之长。施人慎勿议，受施慎勿忘。世誉不足慕，惟仁为纪纲。隐心而后动，谤议庸何伤。毋使名过实，守愚圣所臧。在涅贵不淄，暧昧内含光，柔弱生之徒，老氏戒刚强。行行鄙夫志，悠悠固难量。慎言节饮食，知足胜不祥。行之敬苟有恒，久久自芬芳。</FONT></P>
<P><FONT color=#0000cc size=3>　　○ 百战百胜，不如一忍。</FONT></P>
<P><FONT color=#0000cc size=3>　　○ 罪莫大于好进，祸莫大于多言，痛莫大于不闻，过莫大于不知耻。</FONT></P>
<P><FONT color=#0000cc size=3>　　○ 闻谤而怒者，谗之隙也。见誉而起者，佞之媒也。绝隙去媒，谗佞远矣。</FONT></P>
<P><FONT color=#0000cc size=3>　　○ 人之善恶形于言，发乎行，人始得而知之。但萌诸心，发于虑，鬼神已得而知之矣，君子所以贵慎独也。</FONT></P>
<P><FONT color=#0000cc size=3>　　○ 宁耐是处境第一法；安祥是应事第一法；退让是保身第一法；涵容是待人第一法；若将富贵贫贱死生，置之度外，是养心第一法。</FONT></P>
<P><FONT color=#0000cc size=3>　　○ 解仇怒箴：法生便扫，莫论是否。百年偶聚，何苦烦恼。太虚之内，无物不有，万事从宽，其福自厚。</FONT></P>
<P><FONT color=#0000cc size=3>　　○ 断嗜欲箴：染性触物，粘于饴胶。滥爱贼人，毒于戈矛。片时意适，永劫灵消，一丝未断，尘网难超。</FONT></P>
<P><FONT color=#0000cc size=3>　　○ 人不自重，斯召侮矣。不自强，斯召辱也。自重自强，而侮辱犹是焉，其斯为无亡之灾也已。</FONT></P>
<P><FONT color=#0000cc size=3>　　○ 人有才而露，只是浅，深则不露。方为一事，即欲人知，浅之尤者。凝重之人，德在此，福亦在此。心定气平，而身体之安和舒泰，不待言。</FONT></P>
<P><FONT color=#0000cc size=3>　　○ 一念之善，吉神随之。一念之恶，厉鬼随之。知此可以役使鬼神。</FONT></P>
<P><FONT color=#0000cc size=3>　　○ 闻人善则疑之，闻人恶则信之，此满腔杀机也。</FONT></P>
<P><FONT color=#0000cc size=3>　　○ 无为名尸，勘破幻妄也。无为谋府，无思也。无为事任，无为也。无为知主，地知也。然须定得性了，方行得四者，不然实行不去。庄子曰：“吾以无为为乐矣，又俗之所大苦也。”大颠曰：“众人而不思不为，则天下之理几乎息矣。”应事接物只是一个情字为累，若无情则无累矣在，故曰圣人无情。</FONT></P>
<P><FONT color=#0000cc size=3>　　○ 君子贵通天下之志，疾恶太严则伤公明之体。</FONT></P>
<P><FONT color=#0000cc size=3>　　○ 凡人言及非人非理事，我虽不与谋，若从旁附和一句，便自有罪。故处此有三道，以至诚感悟之，上也。去其太甚，次也。漠然不置是非于其间，又其次也。</FONT></P>
<P><FONT color=#0000cc size=3>　　○ 事涉刻薄者，即所持甚正，亦不可自我开端。</FONT></P>
<P><FONT color=#0000cc size=3>　　○ 凡处事但自家踏得田地稳，一任间言语。</FONT></P>
<P><FONT color=#0000cc size=3>　　○ 伤化毁俗者，虽亲虽贵，必疏而远之。清公贞修者，虽微虽践，必亲而近之。</FONT></P>
<P><FONT color=#0000cc size=3>　　○ 善人固可亲，未能知，不可急合。恶人固可疏，未能远，不可急去。</FONT></P>
<P><FONT color=#0000cc size=3>　　○ 小人如虎狼蛇蝎，殆又甚焉。虎狼之威，蛇蝎之状，皆知其足以害己，深避而预防之。小人则心如虎狼，其貌驺虞，念如蛇蝎，其言鸾和，人不知其将害己而狎之，鲜弗及矣。</FONT></P>
<P><FONT color=#0000cc size=3>　　○ 称人之善，我有一善，又何妒焉？称人一恶，我有一恶，又何毁焉？</FONT></P>
<P><FONT color=#0000cc size=3>　　○ 闻人之善而掩覆之，或文致以诬其心。闻人之过而播扬之，或枝叶以多其罪，此皆得罪于鬼神者也，吾党戒之。</FONT></P>
<P><FONT color=#0000cc size=3>　　○ 论人情只往薄处求说，人心只往恶边想，此是私而该底念头，自家便是个小人。古人责人，每于有过中求无过。此是长厚心，盛德事。学者熟思，自有滋味。</FONT></P>
<P><FONT color=#0000cc size=3>　　○ 古人爱人之意多，今人恶人之意多。爱人，故人易于改过，而视我也常亲，我之教益易行。恶人，故人甘于自弃，而视我也常仇，我之言必不入。</FONT></P>
<P><FONT color=#0000cc size=3>　　○ 将古人心信今人，真是信不过。若以古人至诚之道感今人，今人未必在豚鱼下也。</FONT></P>
<P><FONT color=#0000cc size=3>　　○ 水激逆流，火激横发，人激乱作，君子慎其所以激之者。愧之则小人可使为君子，激之则君子可使为小人。</FONT></P>
<P><FONT color=#0000cc size=3>　　○ 君子称人之善而非誉也，折人之过而非毁也，毁其劝善而改过也。小人不然，善则忌之，过则扬之。</FONT></P>
<P><FONT color=#0000cc size=3>　　○ 小人专望人恩，恩过不感。君子不轻受人恩，受则难忘。</FONT></P>
<P><FONT color=#0000cc size=3>　　○ 衣冠之族，以清白遗世为本，务要恬穆省事，凡贪戾刻薄之夫，皆不宜与之相接。</FONT></P>
<P><FONT color=#0000cc size=3>　　○ 人若一味见人不是，则到处可憎，终日落嗔。</FONT></P>
<P><FONT color=#0000cc size=3>　　○ 凡权要人声势赫然时，我不可犯其锋，亦不可与之狎，敬而远之，全身全名之道也。</FONT></P>
<P><FONT color=#0000cc size=3>　　○ 将事而能弭，遇事而能捄，既事而能挽，此之谓达权。此之谓才。未事而知其来，始事而要其终，定事而要其变，此之谓长虑，此之谓识。</FONT></P>
<P><FONT color=#0000cc size=3>　　○ 人只是怕当局，当局者之十，不足以旁观者之五。智臣以得失而昏也，胆气以得失而奋也。只没了得失心，则声气舒展，此心与旁观者一般，何事不济？</FONT></P>
<P><FONT color=#0000cc size=3>　　○ 两君子无争，相让故也。一君子一小人无争，有容故也。争者两小人也，有识者奈何自处于小人。</FONT></P>
<P><FONT color=#0000cc size=3>　　○ 君子不可以不忍也，忍欲则不屈于物，忍剧则不扰于事，忍挠则不折于势，忍穷则不苟于进，故曰，必有忍乃有济。</FONT></P>
<P><FONT color=#0000cc size=3>　　○ 君子多思不若养志，多言不若守静，多才不若蓄德。</FONT></P>
<P><FONT color=#0000cc size=3>　　○ 凡遇事须安祥和缓以处之，若一慌忙，便恐有错。盖天下何事不从忙中错了。故从容安祥，为处事第一法。</FONT></P>
<P><FONT color=#0000cc size=3>　　○ 人生一日或闻一善言，见一善行，行一善事，此日方不虚生。遇富贵人，宜劝他宽，见聪明人宜劝他厚。</FONT></P>
<P><FONT color=#0000cc size=3>　　○ 得失有定数，求而不得者多矣，纵求而得，亦是命所应有。安然则受，未必不得，自多营营耳。</FONT></P>
<P><FONT color=#0000cc size=3>　　○ 行事常思退一步。</FONT></P>
<P><FONT color=#0000cc size=3>　　○ 处毁誉要识有量，今之学者反有向上底，见世所誉而趋之，见世所毁而避之，只誉我而喜，闻毁我而怒，只是量不广，真善真恶在我，毁誉与我分毫无干。</FONT></P>
<P><FONT color=#0000cc size=3>　　○ 见人耳语，不可窃听。恐所言之事，其人避我。又恐正值议我短长，闻之未免动意，且使其人惭愧无地自容矣。</FONT></P>
<P><FONT color=#0000cc size=3>　　○ 久利之事勿为，众争之地勿往。物极则反，害将及矣。</FONT></P>
<P><FONT color=#0000cc size=3>　　○ 贫贱时眼中不著富贵，他日得志必不骄。富贵时意中不忘贫贱，一旦退休必不怨。</FONT></P>
<P><FONT color=#0000cc size=3>　　○ 静坐自我妄为，读书即是立德。</FONT></P>
<P><FONT color=#0000cc size=3>　　○ 可以一出而振人之厄，一言而解人之纷，此亦不必过为退避也，但因以为利，则市道矣。</FONT></P>
<P><FONT color=#0000cc size=3>　　○ 宁耐是思事第一法，安祥是处事第一法，谦退是保身第一法，涵容是处人第一法，置富贵贫贱死生常变于度外，是养心第一法。</FONT></P>
<P><FONT color=#0000cc size=3>　　○ 定静安虑得，此五字时时有，事事有。离了此五字，便是孟浪做。</FONT></P>
<P><FONT color=#0000cc size=3>　　○ 久视则熟字不识，注视则静物若动，乃知蓄疑者乱真，过思者迷正应。</FONT></P>
<P><FONT color=#0000cc size=3>　　○ 做天下好事，既度德量力，又审势择人“专欲难成，众怒难犯”此八字者不独妄动邪为者宜慎，虽以至公无私之心，行正大光明之事，亦须调剂人情，发明事理，俾大家信从，然后动有成，事可久。盘庚迁殷，武伐纣，三令五申，犹恐弗从。盖恒情多隐于远识，小人不便于己私，群起而坏之，虽有良法，胡成胡久。</FONT></P>
<P><FONT color=#0000cc size=3>　　○ 世间事各有恰好处，慎一分者得一分，忽一分者失一分。全慎全得，全忽全失。小事多忽，忽小则失大，易事多忽，忽易则失难。存心君子，自得之体验中耳。</FONT></P>
<P><FONT color=#0000cc size=3>　　○ 恒言平稳二字极可玩，盖天下之事，惟平则稳。行险亦有得的，终是不稳，故君子居易。</FONT></P>
<P><FONT color=#0000cc size=3>　　○ 觅物者苦求而不得，或视之而不见。他日无事于觅也，乃得之。非物有趋避，目眩急求也。天下之事，每得于从容，而失之急遽。</FONT></P>
<P><FONT color=#0000cc size=3>　　○ 事到手且莫急，便要缓缓想。想得时切莫缓，便要急急行。处天下事，只消得安详二字，兵贵神速，也须从此二字做出。然安祥非迟缓之谓也，从容详审，养奋发于定之中耳。</FONT></P>
<P><FONT color=#0000cc size=3>　　○ 才下手便想到究竟处。</FONT></P>
<P><FONT color=#0000cc size=3>　　○ 小屈以求大伸，圣贤不为。松柏生来便直，士君子穷居便正。若曰在下位遇难事，姑韬光忍耻，以图他日贵达之时，然后直躬行通。此不但出处为两截人，即既仕之后，又为两截人矣。</FONT></P>
<P><FONT color=#0000cc size=3>　　○ 既不俗为小人，即不勉为君子。欲又不能，志不立故也。</FONT></P>
<P><FONT color=#0000cc size=3>　　○ 委罪掠功，此小人事；掩罪夸功，此众人事；让美归功，此君子事；分怨共过，此盛德事。</FONT></P>
<P><FONT color=#0000cc size=3>　　○ 天物愚者真，智者伪；愚者完，智者丧。</FONT></P>
<P><FONT color=#0000cc size=3>　　○ 处天下事，前面常长出一分，此之谓豫；后面常余出一分，此之谓裕。如此则事无不济，而心有余乐。若尽煞分数做去，必有后悔。处人亦然，施在我有余之恩，则可以广听。留在人不尽之情，则可以全好。</FONT></P>
<P><FONT color=#0000cc size=3>　　○ 规模先要个极大，意思先要个安闲。古之人先约而丰人，故群下乐为之用而所得常倍。徐思而审处，故己不劳而事极精详。褊急二字，处事之古碍也。</FONT></P>
<P><FONT color=#0000cc size=3>　　○ 见面前之千里，不若见背后之一寸。故达观非难，而反观为难。见见非难，而见不见为难。此举世之所迷，而智者之所独觉也。</FONT></P>
<P><FONT color=#0000cc size=3>　　○ 精明也要十分，只须藏在浑厚里作用。古人得祸，精明人十居其九，未有浑厚而得祸者。今之人惟恐精明不至，所以为愚也。</FONT></P>
<P><FONT color=#0000cc size=3>　　○ 毕竟先知后行，至于纯熟，乃能合一。</FONT></P>
<P><FONT color=#0000cc size=3>　　○ 事后论人，局外论人，是学者大病。事后论人，每将智人说得极愚。局外论人，每将难事说得极易。二者皆从不忠不恕生出。</FONT></P>
<P><FONT color=#0000cc size=3>　　○ 作善岂非好事，然一有好名之心，即招谤招祸也。</FONT></P>
<P><FONT color=#0000cc size=3>　　○ 好便宜不可与共财，狐疑者不可与共事。</FONT></P>
<P><FONT color=#0000cc size=3>　　○ 遇诡诈人变幻百端，不可测度，吾一以至诚待之，彼术自穷。</FONT></P>
<P><FONT color=#0000cc size=3>　　○ 恭而无礼，遇君子固所深恶，即小人亦未尝不非笑之，枉自卑诌耳。</FONT></P>
<P><FONT color=#0000cc size=3>　　○ 人遇逆境，无可奈何，而安之若命，是见识超群。然君子用以力学，借困衡为砥砺，不但顺受而已。</FONT></P>
<P><FONT color=#0000cc size=3>　　○ 非望之福，祸必继之。急当恐惧修省，多行善事，若一骄则不可救矣。</FONT></P>
<P><FONT color=#0000cc size=3>　　○ 处事速不如思，便不如当，用意不如平心。</FONT></P>
<P><FONT color=#0000cc size=3>　　○ 人之处于患难，只有一个处置。尽人谋之后，却须泰然处之。</FONT></P>
<P><FONT color=#0000cc size=3>　　○ 人有过喜谈之，存一恕心者少。己有过恶，闻之漫无悔心者多。若以恕己之心恕人，是谓大公，以责人之心责己，是谓大勇。</FONT></P>
<P><FONT color=#0000cc size=3>　　○ 任事者当置身利害之外，建言者当设身利害之中。</FONT></P>
<P><FONT color=#0000cc size=3>　　○ 善自是士人常事，今乃邀身后福报，若市道，吾实耻之。</FONT></P>
<P><FONT color=#0000cc size=3>　　○ 吾不如者，吾不与处，累我者也。与我齐者，吾不与处，无益我者也。惟贤者，必与贤于己者处，贤者之可得与处也，礼之。主贤世治，则贤者在上。主不肖世乱，则贤者在下。</FONT></P>
<P><FONT color=#0000cc size=3>　　○ 处事当务详慎，不可尽兴燥脾。凡饮食举动言语笔墨，尽兴便放肆。一燥脾便刻薄，其始无害人之心，而其事必至于害人。初若不至杀身，终至杀身而有余也。</FONT></P>
<P><FONT color=#0000cc size=3>　　○ 遇疾恶太严之人，不可轻意在他前道人短处，此便是浇油入火，其害与助恶一般。</FONT></P>
<P><FONT color=#0000cc size=3>　　○ 优娼辈好嗤笑人，而敢为无礼，此自不贱本色。其趋奉不足喜，怠慢不足怒也。</FONT></P>
<P><FONT color=#0000cc size=3>　　○ 有必不可行之事，不必妄自轻营。有必不可劝之人，不必多费唇舌。</FONT></P>
<P><FONT color=#0000cc size=3>　　○ 凡天下事，虑之贵，详行之贵，力谋之贵，众断之贵独。</FONT></P>
<P><FONT color=#0000cc size=3>　　○ 人有求于我，如不能应，当直告以故。切莫含糊，致误乃事。</FONT></P>
<P><FONT color=#0000cc size=3>　　○ 君子与小人斗，小人必胜。在君子惟有守正以俟命而已。固不可惧祸而误入小人之党，亦不可恃为君子而有与小人角胜之心。</FONT></P>
<P><FONT color=#0000cc size=3>　　○ 有一种人以姑息匪人市宽厚名，有一种人以毛举细故市精明名，皆偏也。圣人之厚宽，不使人有所恃。圣人之精明，不使人无所容。</FONT></P>
<P><FONT color=#0000cc size=3>　　○ 勿以人负我而隳为善之心，当其施德，第自行吾心所不忍耳。未尝责报也。纵遇险徒，止付一笑。</FONT></P>
<P><FONT color=#0000cc size=3>　　○ 嘲戏人自事恶事，尤不可入一二壮语，入壮语则戏者皆真，每令人恨。若规人过失，不可入一二戏语，入戏语则真者毕戏。每令人玩，失规人之旨矣。</FONT></P>
<P><FONT color=#0000cc size=3>　　○ 阴，小人者。阳，君子也。进君子而退小人，燮理之能事毕矣。</FONT></P>
<P><FONT color=#0000cc size=3>　　○ 轻信人不一定多疑，而多疑的人每易轻信。</FONT></P>
<P><FONT color=#0000cc size=3>　　○ 术字亦有不可少处，但必不得已而后用。专意利人而用，谓之圣贤。可不必用而用，专意利己而用，谓之奸雄。</FONT></P>
<P><FONT color=#0000cc size=3>　　○ 处事贵熟思缓处，熟思则得其情，缓处则得其当。</FONT></P>
<P><FONT color=#0000cc size=3>　　○ 处有事当无事，处大事当如小事。</FONT></P>
<P><FONT color=#0000cc size=3>　　○ 名节之于人，不金帛而富，不轩冕而贵。士无名节，犹女不贞，虽有他美，亦不足赎。故前辈谓爵禄易得，名节难保。</FONT></P>
<P><FONT color=#0000cc size=3>　　○ 世不若不求利，即无害。若不求福，即无祸。</FONT></P>
<P><FONT color=#0000cc size=3>　　○ 见人有得意事，便当生欢喜心。见人有失意事，便当生怜悯心。皆自己真实受用处。忌成乐败，何预人事，自坏心术耳。</FONT></P>
<P><FONT color=#0000cc size=3>　　○ 贱不谋贵，外不谋内，疏不谋亲。</FONT></P>
<P><FONT color=#0000cc size=3>　　○ 贵视其所举，富视其所兴，贫视其所不取，穷视其所不为。</FONT></P>
<P><FONT color=#0000cc size=3>　　○ 宁可忍耐而死，不可向利而生。</FONT></P>
<P><FONT color=#0000cc size=3>　　○ 外重者内轻，故保富贵而丧名。节内重者外轻，故守道德而乐贫贱。</FONT></P>
<P><FONT color=#0000cc size=3>　　○ 忠信廉洁，立身之本，非钓名之具也。</FONT></P>
<P><FONT color=#0000cc size=3>　　○ 乱世之名，以少取为贵。　</FONT></P>
<P><FONT color=#0000cc size=3>　　○ 名节至大，不可妄交非类。</FONT></P>
<P><FONT color=#0000cc size=3>　　○ 居乡勿为乡愿，居官勿为鄙夫。</FONT></P>
<P><FONT color=#0000cc size=3>　　○ 经一番挫折，长一番识见。多一分享用，减一分志气。</FONT></P>
<P><FONT color=#0000cc size=3>　　○ 责备贤者，须全得爱惜裁成之意。若于君子身上，一味吹毛求疵，则为小人者，反极便宜。</FONT></P>
<P><FONT color=#0000cc size=3>　　○ 闻人之善而疑，闻人之恶而信，其人生平必有恶而无善。故不知世间复有作善之人也，若夫造作全傅会以诬善良，鬼神必殛之。</FONT></P>
<P><FONT color=#0000cc size=3>　　○ 盛怒极喜时，性情改常。遇有所行，须一商之有识者。不然，悔随之矣。</FONT></P>
<P><FONT color=#0000cc size=3>　　○ 凡人皆不可侮，无用人尤不可侮。</FONT></P>
<P><FONT color=#0000cc size=3>　　○ 向人说贫，人必不信，徒增嗤笑耳。且人即我信，何救于贫，哓哓者可厌也。</FONT></P>
<P><FONT color=#0000cc size=3>　　○ 凡与人晋接周旋，若无真意，则不足以感人；然徒有真意而无文饰以将之，则真意亦无所托之以出，《礼》所称无文不行。</FONT></P>
<P><FONT color=#0000cc size=3>　　○ 清则易柔，惟志趣高坚，则可变柔为刚；清则易刻，惟襟怀闲远，则可化刻为厚。</FONT></P>
<P><FONT color=#0000cc size=3>　　○ 俭以养廉，誉洽乡党；直而能忍，庆流子孙。</FONT></P>
<P><FONT color=#0000cc size=3>　　○ 故吾人用功，力除傲气，力戒自满，毋为人所笑，乃有进步也。</FONT></P>
<P><FONT color=#0000cc size=3>　　○ 薄福者必刻薄，刻薄则福益薄矣。厚福者必宽厚，宽厚则福亦厚矣。</FONT></P>
<P><FONT color=#0000cc size=3>　　○ 得意而喜，失意而怒，便被顺逆差遣，何曾作得主。马牛为人穿着鼻孔，要行则行，要止则止，不知世上一切差遣得我者，皆是穿我鼻孔者也。自朝至暮，自少至老，其不为马牛者几何？哀哉！</FONT></P>
<P><FONT color=#0000cc size=3>　　○ 吾不知所谓善，但使人感者即善也。吾不知所谓恶，但使人恨者即恶也。</FONT></P>
<P><FONT color=#0000cc size=3>　　○ 小人其心，君子其饰，名是而实非，其天下之大害乎？</FONT></P>
<P><FONT color=#0000cc size=3>　　○ 不好名者，斯不好利。好名者，好利之尤者也。</FONT></P>
<P><FONT color=#0000cc size=3>　　○ 一念不敢自恕，斯可谓之修。一语不敢苟徇，斯可谓之直。一介不敢自污，斯可谓之廉。</FONT></P>
<P><FONT color=#0000cc size=3>　　○ 改过则长善矣，甘贫则足用矣。</FONT></P>
<P><FONT color=#0000cc size=3>　　○ 天下有非望之福，亦有非望之祸。小人不知祸福之相倚伏也，则侥幸以为尝。是故失意之事，恒生于其所得意，惟其见利而不见害，知存而不知亡也。</FONT></P>
<P><FONT color=#0000cc size=3>　　○ 君子所信者，此心也。若愿后世之毁誉，是有待于外也。</FONT></P>
<P><FONT color=#0000cc size=3>　　○ 水不能不遇风，长川巨浸，泓澄无底，虽大风不能使之浊。心不能不应物，欲尽理明，表里莹彻，虽酬酢万变，不能使之昏。无风则清，有风则浊者，尘滓之伏于下也；静之则明，动之则昏者，利欲之藏于中也。</FONT></P>
<P><FONT color=#0000cc size=3>　　○ 有理义以养其心，则虽老而神明不衰。苟为不然，则昏于豢养，败于戕贼，未老而志衰矣。励志之士，可不戒诸。</FONT></P>
<P><FONT color=#0000cc size=3>　　○ 短不可护，护则终短。长不可矝，矝则不长。尤人不如尤己，如圆不如好方。用晦则天下莫与汝争智，［“折”去“斤”加“为”］谦则天下莫与汝争强。多言者老氏所戒，欲纳者仲尼所臧。妄动有悔，何如静而勿动？太刚则折，何如柔而勿刚。吾见进而不己者败，未见退而自足者亡。为善则游君子之域，为恶则入小人之乡。吾将书绅带以自警，刻盘盂而思防。岂若长存于座右，庶凤夜之不忘。</FONT></P>
<P><FONT color=#0000cc size=3>　　○ 人虽至愚，责人则明；虽有聪明，恕己则皆。尔曹但常以责人之心责己，恕己之心恕人，不患不到圣贤地位也。</FONT></P>
<P><FONT color=#0000cc size=3>　　○ 静坐然后知平日之气浮；守默然后知平日之言躁；省事然后知平日之费间；闭户然后知平日之交滥；寡欲然后知平日之病多；近情然后知平日之念刻。</FONT></P>
<P><FONT color=#0000cc size=3>　　○ 闻过而不改，谓之丧心。思过而不改，谓之失体。</FONT></P>
<P><FONT color=#0000cc size=3>　　○ 天下有三门，繇于情欲，入自禽门；繇于礼义，入自人门；繇于独智，入自圣门。</FONT></P>
<P><FONT color=#0000cc size=3>　　○ 贤而多财，则损其志；愚而多财，则益其过。</FONT></P>
<P><FONT color=#0000cc size=3>　　○ 夫志心笃行之术，长莫长于搏谋，安莫安于忍辱，先莫先于修德，乐莫乐于好善，神莫神于至诚，明莫明于体物，吉莫吉于知足，苦莫苦于多愿，悲莫悲于精散，病莫病于无常，短莫短于苟得，幽莫幽于贪鄙，孤莫孤于自恃，危莫危于任疑，败莫败于多私。</FONT></P>
<P><FONT color=#0000cc size=3>　　○ 水道曲折，立岸者见而操舟者迷。棋势胜负，对奕者惑而傍观者审。非智有明暗，盖静可以观动也。人能不为利害所汩，则事物至前，如数一二，故君子养心以静也。</FONT></P>
<P><FONT color=#0000cc size=3>　　○ 倚富者贫，倚贵者贱，倚强者弱，倚巧者拙。倚仁义不贫不贱不弱不拙。</FONT></P>
<P><FONT color=#0000cc size=3>　　○ 好誉者，常谤人；市恩者，常夺人。其倾危一也。</FONT></P>
<P><FONT color=#0000cc size=3>　　○ 人之制性，当如堤防之治水。常恐其漏坏之易。若不顾其泛滥，一倾而不可复也。</FONT></P>
<P><FONT color=#0000cc size=3>　　○ 务名者害其身，多财者祸其后。善恶报缓者非天纲束，是欲成君子而灭小人也。祸福者天地所以爱人也。如雷雨雪霜，皆欲生成万物。故君子恐惧而畏，小人侥幸而忽。畏其祸则福生，忽其福则祸至。传所谓祸福无门，惟人所召也。</FONT></P>
<P><FONT color=#0000cc size=3>　　○ 以忠沽名者讦，以信沽名者诈，以廉沽名者贪，以洁沽名者污。忠信廉洁，立身之本，非钓名之具也。有一于此，乡原之徒，又何足取哉？</FONT></P>
<P><FONT color=#0000cc size=3>　　○ 仁言不如仁心之诚，利近不如利远之博，仁言或失于口惠，利近或失于姑息。</FONT></P>
<P><FONT color=#0000cc size=3>　　○ 以德遗后者昌，以祸遗后者亡。谦柔卑退者，德之余，强暴奸诈者，祸之始。</FONT></P>
<P><FONT color=#0000cc size=3>　　○ 人皆有爱生恶死之心，人皆为舍生取死之道。何也？见善不明耳。</FONT></P>
<P><FONT color=#0000cc size=3>　　○ 溺爱者受制于妻子，患失者屈己于富贵。大丈夫见善明，则重名节如泰山。用心刚，则轻死生如鸿毛。</FONT></P>
<P><FONT color=#0000cc size=3>　　○ 食能止饥，饮能止渴，畏能止祸，足能止贪。</FONT></P>
<P><FONT color=#0000cc size=3>　　○ 语人之短不曰直，济人之恶不曰义。</FONT></P>
<P><FONT color=#0000cc size=3>　　○ 宝货用之有尽，忠孝享之无穷。</FONT></P>
<P><FONT color=#0000cc size=3>　　○ 女相妒于室，士相妒于朝，古今通患也。若无贪荣擅宠之心，何嫉妒之有？</FONT></P>
<P><FONT color=#0000cc size=3>　　○ 为善最乐，是不求人知。为恶最苦，是惟恐人知。</FONT></P>
<P><FONT color=#0000cc size=3>　　○ 人生至愚是恶闻己过。人生至恶是善谈人过。</FONT></P>
<P><FONT color=#0000cc size=3>　　○ 天下第一好事，莫如诱人为善。圣贤所以为圣贤，只是欲引天下后世之人皆入于善。</FONT></P>
<P><FONT color=#0000cc size=3>　　○ 事莫待来时忍，欲莫待动时防。即来思隐，即动思防，如火炽水溢，障之甚难。</FONT></P>
<P><FONT color=#0000cc size=3>　　○ 高才能文章，善居之，足以成名，不善居之，足以致祸。</FONT></P>
<P><FONT color=#0000cc size=3>　　○ 能庇人便是大人，受人庇便是小人。</FONT></P>
<P><FONT color=#0000cc size=3>　　○ 或谓才子多傲，余曰傲便是不才。</FONT></P>
<P><FONT color=#0000cc size=3>　　○ 君子满腹天理，故以顺理为乐。小人满腹人欲，故以得欲为乐。欲无时可足，故乐不胜忧。理无时不存，故随在皆乐。至乐顺理。纵欲之乐，忧患随焉。</FONT></P>
<P><FONT color=#0000cc size=3>　　○ 尖酸语最易传布，正经话却无人称说，即此可知世道恶薄。</FONT></P>
<P><FONT color=#0000cc size=3>　　○ 慎能远祸，勤能济贫。</FONT></P>
<P><FONT color=#0000cc size=3>　　○ 气为心害，养心当先制气。</FONT></P>
<P><FONT color=#0000cc size=3>　　○ 得意而喜，失意而怒，便被顺逆差遣，何曾作得主。马牛为人穿着鼻孔，要行则行，要止则止，不知世上一切差遣得我者，皆是穿我鼻孔者也。自朝至暮，自少至老，其不为马牛者几何？哀哉！</FONT></P>
<P><FONT color=#0000cc size=3>　　○ 吾不知所谓善，但使人感者即善也。吾不知所谓恶，但使人恨者即恶也。</FONT></P>
<P><FONT color=#0000cc size=3>　　○ 小人其心，君子其饰，名是而实非，其天下之大害乎？</FONT></P>
<P><FONT color=#0000cc size=3>　　○ 不好名者，斯不好利。好名者，好利之尤者也。</FONT></P>
<P><FONT color=#0000cc size=3>　　○ 一念不敢自恕，斯可谓之修。一语不敢苟徇，斯可谓之直。一介不敢自污，斯可谓之廉。</FONT></P>
<P><FONT color=#0000cc size=3>　　○ 改过则长善矣，甘贫则足用矣。</FONT></P>
<P><FONT color=#0000cc size=3>　　○ 天下有非望之福，亦有非望之祸。小人不知祸福之相倚伏也，则侥幸以为尝。是故失意之事，恒生于其所得意，惟其见利而不见害，知存而不知亡也。</FONT></P>
<P><FONT color=#0000cc size=3>　　○ 君子所信者，此心也。若愿后世之毁誉，是有待于外也。</FONT></P>
<P><FONT color=#0000cc size=3>　　○ 水不能不遇风，长川巨浸，泓澄无底，虽大风不能使之浊。心不能不应物，欲尽理明，表里莹彻，虽酬酢万变，不能使之昏。无风则清，有风则浊者，尘滓之伏于下也；静之则明，动之则昏者，利欲之藏于中也。</FONT></P>
<P><FONT color=#0000cc size=3>　　○ 有理义以养其心，则虽老而神明不衰。苟为不然，则昏于豢养，败于戕贼，未老而志衰矣。励志之士，可不戒诸。</FONT></P>
<P><FONT color=#0000cc size=3>　　○ 短不可护，护则终短。长不可矝，矝则不长。尤人不如尤己，如圆不如好方。用晦则天下莫与汝争智，［“折”去“斤”加“为”］谦则天下莫与汝争强。多言者老氏所戒，欲纳者仲尼所臧。妄动有悔，何如静而勿动？太刚则折，何如柔而勿刚。吾见进而不己者败，未见退而自足者亡。为善则游君子之域，为恶则入小人之乡。吾将书绅带以自警，刻盘盂而思防。岂若长存于座右，庶凤夜之不忘。</FONT></P>
<P><FONT color=#0000cc size=3>　　○ 人虽至愚，责人则明；虽有聪明，恕己则皆。尔曹但常以责人之心责己，恕己之心恕人，不患不到圣贤地位也。</FONT></P>
<P><FONT color=#0000cc size=3>　　○ 静坐然后知平日之气浮；守默然后知平日之言躁；省事然后知平日之费间；闭户然后知平日之交滥；寡欲然后知平日之病多；近情然后知平日之念刻。</FONT></P>
<P><FONT color=#0000cc size=3>　　○ 闻过而不改，谓之丧心。思过而不改，谓之失体。</FONT></P>
<P><FONT color=#0000cc size=3>　　○ 天下有三门，繇于情欲，入自禽门；繇于礼义，入自人门；繇于独智，入自圣门。</FONT></P>
<P><FONT color=#0000cc size=3>　　○ 贤而多财，则损其志；愚而多财，则益其过。</FONT></P>
<P><FONT color=#0000cc size=3>　　○ 夫志心笃行之术，长莫长于搏谋，安莫安于忍辱，先莫先于修德，乐莫乐于好善，神莫神于至诚，明莫明于体物，吉莫吉于知足，苦莫苦于多愿，悲莫悲于精散，病莫病于无常，短莫短于苟得，幽莫幽于贪鄙，孤莫孤于自恃，危莫危于任疑，败莫败于多私。</FONT></P>
<P><FONT color=#0000cc size=3>　　○ 水道曲折，立岸者见而操舟者迷。棋势胜负，对奕者惑而傍观者审。非智有明暗，盖静可以观动也。人能不为利害所汩，则事物至前，如数一二，故君子养心以静也。</FONT></P>
<P><FONT color=#0000cc size=3>　　○ 倚富者贫，倚贵者贱，倚强者弱，倚巧者拙。倚仁义不贫不贱不弱不拙。</FONT></P>
<P><FONT color=#0000cc size=3>　　○ 好誉者，常谤人；市恩者，常夺人。其倾危一也。</FONT></P>
<P><FONT color=#0000cc size=3>　　○ 人之制性，当如堤防之治水。常恐其漏坏之易。若不顾其泛滥，一倾而不可复也。</FONT></P>
<P><FONT color=#0000cc size=3>　　○ 务名者害其身，多财者祸其后。善恶报缓者非天纲束，是欲成君子而灭小人也。祸福者天地所以爱人也。如雷雨雪霜，皆欲生成万物。故君子恐惧而畏，小人侥幸而忽。畏其祸则福生，忽其福则祸至。传所谓祸福无门，惟人所召也。</FONT></P>
<P><FONT color=#0000cc size=3>　　○ 以忠沽名者讦，以信沽名者诈，以廉沽名者贪，以洁沽名者污。忠信廉洁，立身之本，非钓名之具也。有一于此，乡原之徒，又何足取哉？</FONT></P>
<P><FONT color=#0000cc size=3>　　○ 仁言不如仁心之诚，利近不如利远之博，仁言或失于口惠，利近或失于姑息。</FONT></P>
<P><FONT color=#0000cc size=3>　　○ 以德遗后者昌，以祸遗后者亡。谦柔卑退者，德之余，强暴奸诈者，祸之始。</FONT></P>
<P><FONT color=#0000cc size=3>　　○ 人皆有爱生恶死之心，人皆为舍生取死之道。何也？见善不明耳。</FONT></P>
<P><FONT color=#0000cc size=3>　　○ 溺爱者受制于妻子，患失者屈己于富贵。大丈夫见善明，则重名节如泰山。用心刚，则轻死生如鸿毛。</FONT></P>
<P><FONT color=#0000cc size=3>　　○ 食能止饥，饮能止渴，畏能止祸，足能止贪。</FONT></P>
<P><FONT color=#0000cc size=3>　　○ 语人之短不曰直，济人之恶不曰义。</FONT></P>
<P><FONT color=#0000cc size=3>　　○ 宝货用之有尽，忠孝享之无穷。</FONT></P>
<P><FONT color=#0000cc size=3>　　○ 女相妒于室，士相妒于朝，古今通患也。若无贪荣擅宠之心，何嫉妒之有？</FONT></P>
<P><FONT color=#0000cc size=3>　　○ 为善最乐，是不求人知。为恶最苦，是惟恐人知。</FONT></P>
<P><FONT color=#0000cc size=3>　　○ 人生至愚是恶闻己过。人生至恶是善谈人过。</FONT></P>
<P><FONT color=#0000cc size=3>　　○ 事莫待来时忍，欲莫待动时防。即来思隐，即动思防，如火炽水溢，障之甚难。</FONT></P>
<P><FONT color=#0000cc size=3>　　○ 高才能文章，善居之，足以成名，不善居之，足以致祸。</FONT></P>
<P><FONT color=#0000cc size=3>　　○ 能庇人便是大人，受人庇便是小人。</FONT></P>
<P><FONT color=#0000cc size=3>　　○ 或谓才子多傲，余曰傲便是不才。</FONT></P>
<P><FONT color=#0000cc size=3>　　○ 君子满腹天理，故以顺理为乐。小人满腹人欲，故以得欲为乐。欲无时可足，故乐不胜忧。理无时不存，故随在皆乐。至乐顺理。纵欲之乐，忧患随焉。</FONT></P>
<P><FONT color=#0000cc size=3>　　○ 尖酸语最易传布，正经话却无人称说，即此可知世道恶薄。</FONT></P>
<P><FONT color=#0000cc size=3>　　○ 慎能远祸，勤能济贫。</FONT></P>
<P><FONT color=#0000cc size=3>　　○ 气为心害，养心当先制气。</FONT></P>
<P><FONT color=#0000cc size=3>　　○ 不位而尊者曰道，不贷而富者曰文。噫！吾将谓得时乎？尊而骄者不为矣，吾将谓失时乎？富而安者吾为矣。</FONT></P>
<P><FONT color=#0000cc size=3>　　○ 或曰：交处乎世，如何可以免乎谤。曰：“去六邪，用四尊，则可矣。”曰：“谏未深而谤君，交未至而则友，居未安而罪国家，家不俭而罪岁，道不高而凌贵，志不定而羡富，此之谓六邪也。自尊其道，尧舜不得而卑也。自尊其亲，天下不得而绌也。自尊其己，孩孺不得而娱也。自尊其志，刀锯不得而威也，此之谓四尊也。”</FONT></P>
<P><FONT color=#0000cc size=3>　　○ 清淡者，崇德之基也。忧勤者，建业之本也。古珲无富贵之圣贤，无宴逸之豪杰。</FONT></P>
<P><FONT color=#0000cc size=3>　　○ 夫为善易，积善难。士之于善也，微焉而不厌，久焉而不倦。幽隐无人知而不间，招世之疾逢时之患而不变。是故根诸心，诚诸言行，与时勉勉，不责其功夫，然后亲友信之，国人安之，而鬼神格之也。善积未至，其畴能与于斯乎？</FONT></P>
<P><FONT color=#0000cc size=4>

</FONT>
<P></P>
<P><FONT color=#000000 size=3><STRONG>【附录　关于曾国藩】</STRONG></FONT></P>
<P><FONT color=#000000><FONT size=3>　<STRONG>　毛泽东“独服曾文正”之谜</STRONG></FONT></FONT></P>
<P><FONT color=#000000 size=3>　　毛泽东年青时，曾对曾国藩倾服备至，现藏韶山纪念馆的光绪年间版《曾国藩家书》中，数卷扉页上都有毛手书的“咏之珍藏”。他曾说：曾国藩建立的功业和文章思想都可以为后世取法。认为曾编纂的《经史百家杂钞》“孕群籍而抱方有”，是国学的入门书。曾国藩治军最重视精神教育，毛一生很注意这点。曾“爱民为治兵第一要义”。毛建立红军之初便制定了《三大纪律，八项注意》。 </FONT></P>
<P><FONT color=#000000><FONT size=3>　　<STRONG>蒋介石推崇曾国藩之谜</STRONG></FONT></FONT></P>
<P><FONT color=#000000 size=3>　　蒋多次告诫他的子弟僚属：“应多看曾文正，胡林翼等书版及书礼”，“曾文正家书及书礼......，为任何政治家所必读。”他审订《曾胡治兵语录注释》时说：曾氏已足为吾人之师资矣。在黄浦军校，他以曾国藩的《爱民歌》训导学生。他说我认为曾、左能打败洪、杨是他们的道德学问、精神与信心胜过敌人。 </FONT></P>
<P><FONT color=#000000 size=3><STRONG>　　“誉之为圣相，谳之为元凶”之谜</STRONG></FONT></P>
<P><FONT color=#000000 size=3>　　曾国藩曾被人推许为孔子、朱子以后，再度复兴儒学的圣哲；建树功业、转移运世的伟人贤者，清朝咸同中兴第一名臣。然而，也有人骂他是民贼、元凶、汉奸、民族罪人、擅权滥杀的“曾剃头”、好名失德的“伪君子”。 (曾国藩生平 </FONT><FONT color=#000000 size=3>http://www.yifan.net/yihe/novels/zhuanji/zengguofan.html</FONT><FONT color=#000000 size=3>)</FONT></P>
<P><BR><BR><FONT color=#000000 size=3><STRONG>　　外圣内王的曾国藩？刽子手的曾国藩？</STRONG></FONT></P>
<P><FONT color=#000000 size=3>　　网友　八大山人</FONT></P>
<P><FONT color=#000000 size=3>　　后人对曾国藩的评价毁誉参半。就我个人来说，我对曾国藩的评价是很高的。</FONT></P>
<P><FONT color=#000000 size=3>　　国藩以中人之资，成就非凡之功。知其难为而为之，禀坚忍之性，修身齐家，终于在为一代名臣，这一点是很难得的。不知命无以为君子，国藩善于相像，当自知自己当有所为也。天下多有以天资聪颖而耀人者，噪噪鼓舌，沾沾自喜，却不知道，为大任者，“尊高于内， 外守以愚”，所谓“海之容纳百川，以其善下之”。</FONT></P>
<P><FONT color=#000000 size=3>　　国藩乃有道之人，可为儒家典范。就人格上讲，国藩远在洪秀全之上。对于洪秀全这个人， 我们要把他同整个太平天国的历史作用加以区分，更何况，所谓拜上帝教，蒙敝一时尔，以这样的理念，建立国家是行不通的，想必洪秀全也没有做开国皇帝的雄心，当然他也没有为劳苦大众解除苦难的觉悟。说他是乱世魔王可能过了点，但有这样的因素。</FONT></P>
<P><FONT color=#000000 size=3>　　而曾国藩，奉忠孝礼义廉耻的儒家精神，立志做中兴之臣至少出发点是好的，不是自私的。这里有他的历史局限性，我们不能强求古人。我觉得国藩在那个历史条件下，在那个立场上，他做得无可厚非，而且是那个时代最接近成功的。依天照海花无数，流水高山心自知，这句诗从一个侧面映了国藩的本质不坏。国藩不惜留下曾剃头的骂名，重典以治乱世。所杀之人并非私怨。在天津教案中，国藩不忍杀天津官员与百姓，虽内外交困，而尽力保全。国藩力办洋务，兴国兴清，在他心目中，国即大清，大清即国。作为一个人，他毕生有这么一个目标，忠于清朝、忠于国家，这是没有错的。当今我国经济虽有发展，而社会道德严重败坏，西方糟粕侵入。耀武扬威者，都是些商贾优伶，这些人不事生产，追求享受，哗众取宠，目无祖宗，此一派乌烟瘴气，正待如国藩之人横空出世，扫除虫蝇猴狼，还我中华大地忠孝仁义之正气，国之幸也。国家的法令太宽松了，思想上管束少了，政令不行，虱蚤乱蹦。不提倡老祖宗的文明不行，不用重典不行，重典后，可再宽松，一张一弛之道。<BR>　</FONT><FONT color=#000000 size=3>　（历史回廊 </FONT><FONT color=#000000 size=3>http://www.epicbook.com/history/zhengoufan.html</FONT><FONT color=#000000 size=3>）</FONT></P>
<P><FONT color=#0000cc size=4></FONT> </P>
    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 