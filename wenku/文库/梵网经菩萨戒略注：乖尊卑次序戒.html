<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,梵网经菩萨戒略注：乖尊卑次序戒' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>梵网经菩萨戒略注：乖尊卑次序戒</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <P style="TEXT-ALIGN: center; LINE-HEIGHT: 200%; TEXT-INDENT: 24pt; MARGIN: 12pt 0cm; mso-pagination: widow-orphan" class=MsoNormal align=center><SPAN style="LINE-HEIGHT: 200%; FONT-FAMILY: 黑体; COLOR: #0033cc; FONT-SIZE: 18pt; mso-ascii-font-family: 宋体; mso-hansi-font-family: 宋体; mso-bidi-font-family: 宋体; mso-font-kerning: 0pt; mso-bidi-font-weight: bold">第三十八乖尊卑次序戒</SPAN><SPAN style="LINE-HEIGHT: 200%; FONT-FAMILY: 宋体; COLOR: #0033cc; FONT-SIZE: 18pt; mso-bidi-font-family: 宋体; mso-font-kerning: 0pt" lang=EN-US><?xml:namespace prefix = o ns = "urn:schemas-microsoft-com:office:office" /><o:p></o:p></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><SPAN style="FONT-FAMILY: 宋体; FONT-SIZE: 12pt; mso-bidi-font-family: 宋体; mso-font-kerning: 0pt" lang=EN-US> <o:p></o:p></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><B><SPAN style="FONT-FAMILY: 宋体; COLOR: red; FONT-SIZE: 14pt; mso-bidi-font-family: 宋体; mso-font-kerning: 0pt">若佛子，应如法次第坐，先受戒者在前坐，后受戒者在后坐，不问老少，比丘、比丘尼、贵人、国王、王子、乃至黄门、奴婢、皆应先受戒者在前坐，后受戒者次第而坐。<SPAN lang=EN-US><o:p></o:p></SPAN></SPAN></B></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><SPAN style="FONT-FAMILY: 宋体; FONT-SIZE: 12pt; mso-bidi-font-family: 宋体; mso-font-kerning: 0pt" lang=EN-US> <o:p></o:p></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><SPAN style="FONT-FAMILY: 宋体; FONT-SIZE: 12pt; mso-bidi-font-family: 宋体; mso-font-kerning: 0pt">佛法论戒腊，不论世寿，受戒一年名一岁，受戒十年名十岁，以此定先后。先受戒者在前坐，后受戒者在后坐，以戒老少而分次第。又比丘一类分先后，比丘尼一类分先后，国王与国王分先后，王子与王子分先后，乃至黄门奴婢，随类分先后，先受戒在前，后受戒在后，随戒腊老少，次第而坐。<SPAN lang=EN-US><o:p></o:p></SPAN></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><SPAN style="FONT-FAMILY: 宋体; FONT-SIZE: 12pt; mso-bidi-font-family: 宋体; mso-font-kerning: 0pt" lang=EN-US> <o:p></o:p></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><B><SPAN style="FONT-FAMILY: 宋体; COLOR: red; FONT-SIZE: 14pt; mso-bidi-font-family: 宋体; mso-font-kerning: 0pt">莫如外道痴人，若老若少，无前无后，坐无次第，如兵奴之法。</SPAN></B><SPAN style="FONT-FAMILY: 宋体; COLOR: red; FONT-SIZE: 14pt; mso-bidi-font-family: 宋体; mso-font-kerning: 0pt" lang=EN-US><o:p></o:p></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><SPAN style="FONT-FAMILY: 宋体; FONT-SIZE: 12pt; mso-bidi-font-family: 宋体; mso-font-kerning: 0pt" lang=EN-US> <o:p></o:p></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><SPAN style="FONT-FAMILY: 宋体; FONT-SIZE: 12pt; mso-bidi-font-family: 宋体; mso-font-kerning: 0pt">外道未悟，不知道体尊贵，故无准则。色身无常，少壮老病，如旋火轮，何有先后，唯佛法小乘有四果之分，大乘有五十菩提之路，见道有大小，证道有浅深，故有定准，不同外道痴人，不见法身妙理，不知<SPAN lang=EN-US>“</SPAN>一切贤圣，皆以无为法而有差别<SPAN lang=EN-US>”</SPAN>，但见生年老少，混同兵奴，罔分前后。<SPAN lang=EN-US><o:p></o:p></SPAN></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><SPAN style="FONT-FAMILY: 宋体; FONT-SIZE: 12pt; mso-bidi-font-family: 宋体; mso-font-kerning: 0pt" lang=EN-US> <o:p></o:p></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><B><SPAN style="FONT-FAMILY: 宋体; COLOR: red; FONT-SIZE: 14pt; mso-bidi-font-family: 宋体; mso-font-kerning: 0pt">我佛法中，先者先坐，后者后坐。</SPAN></B><SPAN style="FONT-FAMILY: 宋体; COLOR: red; FONT-SIZE: 14pt; mso-bidi-font-family: 宋体; mso-font-kerning: 0pt" lang=EN-US><o:p></o:p></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><SPAN style="FONT-FAMILY: 宋体; FONT-SIZE: 12pt; mso-bidi-font-family: 宋体; mso-font-kerning: 0pt" lang=EN-US> <o:p></o:p></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><SPAN style="FONT-FAMILY: 宋体; FONT-SIZE: 12pt; mso-bidi-font-family: 宋体; mso-font-kerning: 0pt">我佛法中，以戒为体，受戒有先后，持戒有老少，故先者先，后者后。<SPAN lang=EN-US><o:p></o:p></SPAN></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><SPAN style="FONT-FAMILY: 宋体; FONT-SIZE: 12pt; mso-bidi-font-family: 宋体; mso-font-kerning: 0pt" lang=EN-US> <o:p></o:p></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><B><SPAN style="FONT-FAMILY: 宋体; COLOR: red; FONT-SIZE: 14pt; mso-bidi-font-family: 宋体; mso-font-kerning: 0pt">而菩萨一一不如法次第坐者，犯轻垢罪。</SPAN></B><SPAN style="FONT-FAMILY: 宋体; COLOR: red; FONT-SIZE: 14pt; mso-bidi-font-family: 宋体; mso-font-kerning: 0pt" lang=EN-US><o:p></o:p></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><SPAN style="FONT-FAMILY: 宋体; FONT-SIZE: 12pt; mso-bidi-font-family: 宋体; mso-font-kerning: 0pt" lang=EN-US> <o:p></o:p></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><SPAN style="FONT-FAMILY: 宋体; FONT-SIZE: 12pt; mso-bidi-font-family: 宋体; mso-font-kerning: 0pt">普照三昧经云：<SPAN lang=EN-US>“</SPAN>阿阇世王请文殊，文殊让迦叶前行，曰：‘大迦叶久为沙门，世间所有罗汉，皆从仁后，仁当前行。’迦叶曰：‘计于佛法，不以年岁而为尊长，佛法所载，智慧为尊，神智圣达，乃为可尊，博闻才辩，乃为可尊，诸根明彻，乃为可尊。’文殊乃前行。<SPAN lang=EN-US>”<o:p></o:p></SPAN></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><SPAN style="FONT-FAMILY: 宋体; FONT-SIZE: 12pt; mso-bidi-font-family: 宋体; mso-font-kerning: 0pt" lang=EN-US> <o:p></o:p></SPAN></P>
<P style="TEXT-ALIGN: left; TEXT-INDENT: 24pt; MARGIN: 0cm 0cm 0pt; mso-pagination: widow-orphan" class=MsoNormal align=left><SPAN style="FONT-FAMILY: 宋体; FONT-SIZE: 12pt; mso-bidi-font-family: 宋体; mso-font-kerning: 0pt">文殊始让迦叶，不敢违古佛之恒规，迦叶终逊文殊，所以顺请主之本意，此乃权变合法之文，不犯。<SPAN lang=EN-US><o:p></o:p></SPAN></SPAN></P>
<P> </P>
    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 