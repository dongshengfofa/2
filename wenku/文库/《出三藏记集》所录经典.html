<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,《出三藏记集》所录经典' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>《出三藏记集》所录经典</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<P>最古老《出三藏记集》所录经典</P>
<P>新集經論錄第一</P>
<P>四十二章经一卷(旧录云孝明皇帝四十二章安法师所撰录阙此经)<BR>右一部凡一卷。汉孝明帝梦见金人。诏遣使者张骞羽林中郎将秦景到西域。始于月支国遇沙门竺摩腾。译写此经还洛阳。藏在兰台石室第十四间中。其经今传于世。</P>
<P>&nbsp;安般守意经一卷(安录云小安般经)<BR>&nbsp;阴持入经一卷<BR>&nbsp;百六十品经一卷(旧录云增一阿含百六十章)<BR>&nbsp;大十二门经一卷<BR>&nbsp;小十二门经一卷<BR>&nbsp;大道地经二卷(安公大道地经者修行经抄也外国所抄)<BR>&nbsp;人本欲生经一卷<BR>&nbsp;道意发行经二卷<BR>&nbsp;阿毗昙五法经一卷(旧录云阿毗昙五法行经)<BR>&nbsp;七法经一卷(旧录云阿毗昙七法行经或云七法行今阙此经)<BR>&nbsp;五法经一卷<BR>&nbsp;十报经二卷(旧录云长阿含十报法)<BR>&nbsp;普法义经一卷(一名具法行具法行作舍利弗普法义作舍利曰余并同)<BR>&nbsp;义决律一卷(或云义决律法行经安公云此上二经出长阿含今阙)<BR>&nbsp;漏分布经一卷<BR>&nbsp;四谛经一卷(安公云上二经出长阿含)<BR>&nbsp;七处三观经二卷<BR>&nbsp;九横经一卷<BR>&nbsp;八正道经一卷(安公云上三经出杂阿含)<BR>&nbsp;杂经四十四篇二卷(安公云出增一阿鋡既不标名未详何经今阙)<BR>&nbsp;五十校计经二卷(或云明度五十校计经)<BR>&nbsp;大安般经一卷<BR>&nbsp;思惟经一卷(或思惟略要法)<BR>&nbsp;十二因缘经一卷<BR>&nbsp;五阴喻经一卷(旧录云五阴譬喻经)<BR>&nbsp;转*轮经一卷(或云*轮转经)<BR>&nbsp;流摄经一卷(旧录云一切流经或云一切流摄守经)<BR>&nbsp;是法非法经一卷<BR>&nbsp;法受尘经一卷<BR>&nbsp;十四意经一卷(旧录云菩萨十四意经今阙)<BR>&nbsp;本相猗致经一卷(安公云出中阿含)<BR>&nbsp;阿鋡口解一卷(或云阿鋡口解十二因缘经或云断十二因缘旧经录云安侯口解凡有四名同一本)<BR>&nbsp;阿毗昙九十八结经一卷(今阙)<BR>&nbsp;禅行法想经一卷<BR>&nbsp;难提迦罗越经一卷(今阙)<BR>右三十四部。凡四十卷。汉桓帝时。安息国沙门安世高所译出。其四谛口解十四意九十八。结安公。云似世高撰也。</P>
<P>&nbsp;道行经一卷(安公云道行品经者般若抄也外国高明者所撰安公为之序注)<BR>右一部。凡一卷。汉桓帝时。天竺沙门竺朔佛赍胡本至中夏。到灵帝时。于洛阳译出。</P>
<P>&nbsp;般若道行品经十卷(或云摩诃般若波罗经或八卷光和二年十月八日出)<BR>&nbsp;首楞严经二卷(中平二年十二月八日出今阙)<BR>&nbsp;般舟般三昧经一卷(旧录云大般舟三昧经光和二年十月八日出)<BR>&nbsp;伅真陀罗经二卷(旧录云屯真陀罗王经别录所载安录无今阙)<BR>&nbsp;方等部古品曰遗日说般若经一卷(今阙)<BR>&nbsp;光明三昧经一卷(出别录安录无)<BR>&nbsp;阿阇世王经二卷(安公云出长阿含旧录阿阇贳经)<BR>&nbsp;宝积经一卷(安公云一名摩尼宝光和二年出旧录云摩尼宝经二卷)<BR>&nbsp;问署经一卷(安公云出方等部或云文殊问菩萨署经)<BR>&nbsp;胡般泥洹经一卷(今阙)<BR>&nbsp;兜沙经一卷<BR>&nbsp;阿閦佛国经一卷(或云阿閦佛剎诸菩萨学成品经或云阿閦佛经)<BR>&nbsp;孛本经二卷(今阙)<BR>&nbsp;内藏百品经一卷(安公云出方等部旧录云内藏百宝经遍校群录并云内藏百宝无内藏百品故知即此经也)<BR>右十三部。凡二十七卷。汉桓帝灵帝时。月支国沙门支谶所译出。其古品以下至内藏百品凡九经。安公云。似支谶出也。</P>
<P>&nbsp;成具光明经一卷(或云成具光明三昧经或云成具光明定意经)<BR>右一部。凡一卷。汉灵帝时。支曜译出。</P>
<P>&nbsp;法镜经一卷(安公云出方等经)<BR>&nbsp;十慧一卷(或云沙弥十慧)<BR>右二部。凡二卷。汉灵帝时。沙门严佛调都尉安玄共译出。十慧是佛调所撰。</P>
<P>&nbsp;中本起经二卷(或云太子中本起经)<BR>右一部。凡二卷。汉献帝建安中。康孟详译出。</P>
<P>&nbsp;法句经二卷<BR>右一部。凡二卷。魏文帝时。天竺沙门维祇难。以吴主孙权黄武三年赍胡本。武昌竺将炎共支谦译出。</P>
<P>&nbsp;维摩诘经二卷(阙)<BR>&nbsp;大般泥洹经二卷(安公云出长阿含佑案今长阿含与此异)<BR>&nbsp;瑞应本起经二卷<BR>&nbsp;小阿差末经二卷(阙)<BR>&nbsp;慧印经一卷(或云慧印三昧经或云实用慧印三昧经)<BR>&nbsp;本业经一卷(或云菩萨本业经)<BR>&nbsp;法句经二卷<BR>&nbsp;须赖经一卷(或云须赖菩萨经)<BR>&nbsp;梵摩渝经一卷<BR>&nbsp;私阿末经一卷(或作私呵昧案此经即是菩萨道树经)<BR>&nbsp;微密持经一卷(或云无量门微密持经)<BR>&nbsp;阿弥陀经二卷(内题云阿弥陀三耶三佛萨楼檀过度人道经)<BR>&nbsp;月明童子经一卷(一名月明童男子一名月明菩萨三昧经)<BR>&nbsp;义足经二卷<BR>&nbsp;阿难四事经一卷<BR>&nbsp;差摩竭经一卷<BR>&nbsp;优多罗母经一卷(阙)<BR>&nbsp;七女经一卷(安公云出阿毗昙)<BR>&nbsp;八师经一卷<BR>&nbsp;释摩男经一卷(安录云出中阿含)<BR>&nbsp;孛抄经一卷(今孛经一卷即是)<BR>&nbsp;明度经四卷(或云大明度无极经)<BR>&nbsp;老女人经一卷(安公云出阿毗昙)<BR>&nbsp;斋经一卷(阙)<BR>&nbsp;四愿经一卷<BR>&nbsp;悔过经一卷(或云序十方礼悔过文)<BR>&nbsp;贤者德经一卷<BR>&nbsp;佛从上所行三十偈一卷(阙)<BR>&nbsp;了本生死经一卷(安公云出生经佑案五卷生经无此名)<BR>&nbsp;惟明二十偈一卷<BR>&nbsp;首楞严经二卷(别录所载安录无今阙)<BR>&nbsp;龙施女经一卷(别录所载安录无)<BR>&nbsp;法镜经二卷(出别录安录无)<BR>&nbsp;鹿子经一卷(别录所载安录无)<BR>&nbsp;十二门大方等经一卷(别录所载安录无今阙)<BR>&nbsp;赖咤和罗经一卷(别录所载安录无或云罗汉赖咤和罗经)<BR>右三十六部。四十八卷。魏文帝时。支谦以吴主孙权黄武初至孙亮建兴中所译出。</P>
<P>&nbsp;六度集经九卷(或云六度无极经或云度无极集或云杂无极经)<BR>&nbsp;吴品五卷(凡有十品今阙)<BR>右二部。凡十四卷。魏明帝时。天竺沙门康僧会。以吴主孙权孙亮世所译出。</P>
<P>&nbsp;首楞严经二卷(阙)<BR>&nbsp;须赖经一卷(阙)<BR>&nbsp;除灾患经一卷(阙)<BR>右三部。凡四卷。魏高贵公时。白延所译出。别录所载。安公录(先无其名)。</P>
<P>&nbsp;放光经二十卷(晋元康元年五月十五日出有九十品一名旧小品阙)<BR>右一部。凡二十卷。魏高贵公时。沙门朱士行。以甘露五年到于阗国。写得此经正品梵书胡本十九章。到晋武帝元康初。于陈留仓恒水南寺译出。</P>
<P>&nbsp;光赞经十卷(十七品太康七年十一月二十五日出)<BR>&nbsp;贤劫经七卷(旧录云贤劫三昧经或云贤劫定意经元康元年七月二十一日出)<BR>&nbsp;正法华经十卷(二十七品旧录云正法华经或云方等正法华经太康七年八月十日出)<BR>&nbsp;普耀经八卷(三十品安公云方等部永嘉二年五月出)<BR>&nbsp;大哀经七卷(二十八品旧录云如来大哀经元康元年七月七日出)<BR>&nbsp;度世品经六卷(或云度世或为五卷元康元年四月十三日出)<BR>&nbsp;密迹经五卷(或云密迹金刚力士经或七卷太康九年十月八日出)<BR>&nbsp;持心经六卷(十七品一名等御诸法一名庄严佛法旧录云持心梵天经或云持心梵天所问经太康七年三月十日出)<BR>&nbsp;修行经七卷(二十七品旧录云修行道地经太康五年二月二十三日出)<BR>&nbsp;渐备一切智经十卷(或五卷元康七年十一月二十一日出)<BR>&nbsp;生经五卷(或四卷)<BR>&nbsp;海龙王经四卷(或三卷太康六年七月十日出)<BR>&nbsp;普超经四卷(一名阿阇世王品安录亦云更出阿阇世王经或为三卷旧录云文殊普超三昧经太康七年十二月二十七日出)<BR>&nbsp;维摩鞊经一卷(一本云维摩鞊名解)<BR>&nbsp;阿惟越致遮经四卷(太康五年十月十四日出)<BR>&nbsp;严净佛土经二卷(旧录云文殊师利严净经或云文殊佛土严净经)<BR>&nbsp;阿耨达经二卷(一名弘道广显三昧经旧录云阿耨达龙王经或云阿耨达请佛经)<BR>&nbsp;首楞严经二卷(异出首称阿难言)<BR>&nbsp;无量寿经二卷(一名无量清净平等觉经)<BR>&nbsp;宝藏经二卷(旧录云文殊师利宝藏经或云文殊师利现宝藏太始六年十月出)<BR>&nbsp;宝结经二卷(一名菩萨净行经旧录云宝结菩萨经或云宝结菩萨所问经永熙元年七月十四日出)<BR>&nbsp;要集经二卷(或云诸佛要集经天竺曰佛陀僧祇提)<BR>&nbsp;佛升忉利天品经二卷<BR>&nbsp;等集众德三昧经三卷(旧录云等集众德经或云等集)<BR>&nbsp;无尽意经四卷<BR>&nbsp;离垢施女经一卷(大康十年十二月二日出)<BR>&nbsp;郁迦长者经一卷(或云郁迦罗越问菩萨行经即大郁迦经或为二卷)<BR>&nbsp;大净法门经一卷(建始元年三月二十六日出)<BR>&nbsp;须真天子经二卷(泰始二年十一月出)<BR>&nbsp;幻士仁贤经一卷(或云仁贤幻上经)<BR>&nbsp;魔逆经一卷(太康十年十二月二日出)<BR>&nbsp;济诸方等经一卷(或云济诸方等学经)<BR>&nbsp;德光太子经一卷(或云赖咤和罗所问光德太子经太始六年九月三十日出)<BR>&nbsp;文殊师利净律经一卷(一本云净律经太康十年四月八日出)<BR>&nbsp;决总持经一卷<BR>&nbsp;宝女经四卷(旧录云宝女三昧经或云宝女问慧经太康八年四月二十七日出)<BR>&nbsp;如来兴显经四卷(一本云兴显如幻经元康元年十二月二十五日出)<BR>&nbsp;般舟三昧经二卷(安公录云更出般舟三昧经)<BR>&nbsp;首意女经一卷(或云梵女首意经)<BR>&nbsp;十二因缘经一卷<BR>&nbsp;月明童子经一卷(一名月光童子经)<BR>&nbsp;五十缘身行经一卷(旧录云菩萨缘身五十事经或云菩萨行五十缘身经)<BR>&nbsp;六十二见经一卷(或云梵网六十二见经)<BR>&nbsp;四自侵经一卷(安公云出阿毗昙)<BR>&nbsp;须摩经一卷(旧录云须摩提经或云须摩提菩萨经)<BR>&nbsp;随权女经二卷(出别录安录无)<BR>&nbsp;方等泥洹经二卷(或云大般泥洹经太始五年七月二十三日出)<BR>&nbsp;大善权经二卷(或云慧上菩萨问大善权经或云慧上菩萨经或云善权方便经或云善权方便所度无极经太康六年六月十七日出)<BR>&nbsp;无言童子经一卷(或云无言菩萨经)<BR>&nbsp;温室经一卷(旧录云温室洗浴众僧经)<BR>&nbsp;顶王经一卷(一名维鞊子问经安公云出方等部或云大方等顶王经)<BR>&nbsp;圣法印经一卷(天竺名阿遮昙摩又图安公云出杂阿含)<BR>&nbsp;移山经一卷(旧录云力士移山经)<BR>&nbsp;文殊师利五体悔过经一卷(旧录云文殊师利悔过)<BR>&nbsp;持人菩萨经三卷<BR>&nbsp;灭十方冥经一卷(元熙元年八月十四日出)<BR>&nbsp;无思议孩童经一卷(旧录云孩童经或云无思议光孩童菩萨经或云无思议光经)<BR>&nbsp;迦叶集结经一卷(旧录云迦叶结经)<BR>&nbsp;弥勒成佛经一卷(与罗什所出异本)<BR>&nbsp;舍利弗目连游诸国经一卷(或云舍利弗摩目揵连游诸四衢经)<BR>&nbsp;琉璃王经一卷<BR>&nbsp;奈女耆域经一卷(或云奈女经)<BR>&nbsp;宝施女经一卷<BR>&nbsp;宝罔童子经一卷(旧录云宝罔经)<BR>&nbsp;顺权方便经二卷(一本云惟权方便经旧录云顺权女经一名转女身菩萨经)<BR>&nbsp;五百弟子本起经一卷(旧录云五百弟子自说本末经或云佛五百弟子自说本起经)<BR>&nbsp;佛为菩萨五梦经一卷(旧录云佛五梦或云太子五梦)<BR>&nbsp;普门经一卷(一本云普门品太康八年正月十一日出)<BR>&nbsp;如幻三昧经二卷(旧录云三卷)<BR>&nbsp;弥勒本愿经一卷(或云弥勒菩萨所问本愿经)<BR>&nbsp;舍利弗悔过经一卷<BR>&nbsp;胞胎经一卷(旧录云胞胎受身经)<BR>&nbsp;十地经一卷(或云菩萨十地经)<BR>&nbsp;摩目揵连本经一卷<BR>&nbsp;太子慕魄经一卷<BR>&nbsp;四不可得经一卷<BR>&nbsp;菩萨悔过经一卷(或云菩萨悔过法下注云出龙树十住论)<BR>&nbsp;当来变经一卷<BR>&nbsp;乳光经一卷<BR>&nbsp;心明女梵志妇饭汁施经一卷(或云心明经)<BR>&nbsp;大六向拜经一卷(旧录云六向拜经或云威华长者六向拜经)<BR>&nbsp;鸯掘摩经一卷(或云指鬘经或云指髻经)<BR>&nbsp;菩萨十住经一卷<BR>&nbsp;摩调王经一卷(出六度集)<BR>&nbsp;象出经一卷(一名无所希望经)<BR>&nbsp;照明三昧经一卷<BR>&nbsp;所欲致患经一卷<BR>&nbsp;法没尽经一卷(或云空寂菩萨所问经)<BR>&nbsp;菩萨斋法一卷(一名菩萨正斋经一名持斋经)<BR>&nbsp;独证自誓三昧经一卷(或云如来独证自誓三昧经)<BR>&nbsp;过去佛分卫经一卷(旧录云过世佛分卫经)<BR>&nbsp;五盖疑结失行经一卷(安公云不似护公出后记云永宁二年四月十二日出)<BR>&nbsp;阿差末经四卷(或云阿差末菩萨经别录所载安录先阙)<BR>&nbsp;无极宝经一卷(别录所载先阙安录或云无极宝三昧经)<BR>&nbsp;阿述达经一卷(别录所载安录先阙旧录云阿述达女经或云阿阇王女阿术达菩萨经)<BR>右九十部凡二百六卷今并有其经。</P>
<P>&nbsp;等目菩萨经二卷(别录所载安录先阙)<BR>&nbsp;闲居经一卷<BR>&nbsp;更出小品七卷<BR>&nbsp;总持经一卷(佑案出生经或云佛心总持)<BR>&nbsp;超日明经二卷<BR>&nbsp;删维摩鞊经一卷(佑意谓先出维摩烦重护删出逸偈也)<BR>&nbsp;虎耳意经一卷<BR>&nbsp;无忧施经一卷(一本云阿阇世女名无忧施)<BR>&nbsp;五福施经一卷<BR>&nbsp;楼炭经五卷(安公云出方等部)<BR>&nbsp;勇伏定经二卷(安公云更出首楞严元康元年四月九日出)<BR>&nbsp;严净定经一卷(一名序世经)<BR>&nbsp;慧明经一卷<BR>&nbsp;迦叶本经一卷(或云大迦叶本)<BR>&nbsp;光世音大势至受决经一卷<BR>&nbsp;诸方佛名经一卷<BR>&nbsp;目连上净居天经一卷<BR>&nbsp;普首童经一卷<BR>&nbsp;十方佛名一卷<BR>&nbsp;三品修行经一卷(安公云近人合大修行经)<BR>&nbsp;金益长者子经一卷<BR>&nbsp;众佑经一卷<BR>&nbsp;观行不移四事经一卷<BR>&nbsp;小法没尽经一卷<BR>&nbsp;四妇喻经一卷<BR>&nbsp;庐夷亘经一卷<BR>&nbsp;诸神呪经三卷<BR>&nbsp;廅罗王经一卷<BR>&nbsp;龙施经一卷<BR>&nbsp;檀若经一卷<BR>&nbsp;马王经一卷<BR>&nbsp;普义经一卷<BR>&nbsp;鹿母经一卷<BR>&nbsp;给孤独明德经一卷(旧录云给孤独氏经)<BR>&nbsp;龙王兄弟陀达诫王经一卷(达是达字)<BR>&nbsp;劝化王经一卷<BR>&nbsp;百佛名一卷<BR>&nbsp;更出阿阇世王经二卷<BR>&nbsp;殖众德本经一卷<BR>&nbsp;沙门果证经一卷<BR>&nbsp;龙施本起经一卷(旧录云龙施本经或云龙施女经)<BR>&nbsp;佛悔过经一卷<BR>&nbsp;三转月明经一卷<BR>&nbsp;解无常经一卷<BR>&nbsp;胎藏经一卷<BR>&nbsp;离垢盖经一卷<BR>&nbsp;小郁迦经一卷<BR>&nbsp;阿阇贳女经一卷<BR>&nbsp;贾客经二卷<BR>&nbsp;人所从来经一卷<BR>&nbsp;戒罗云经一卷<BR>&nbsp;雁王经一卷<BR>&nbsp;十等藏经一卷<BR>&nbsp;雁王五百雁俱经一卷<BR>&nbsp;诫具经一卷<BR>&nbsp;决道俗经一卷<BR>&nbsp;猛施经一卷(旧录云猛施道地经)<BR>&nbsp;城喻经一卷<BR>&nbsp;耆阇崛山解一卷<BR>&nbsp;譬喻三百首经二十五卷<BR>&nbsp;比丘尼诫经一卷<BR>&nbsp;诫王经一卷<BR>&nbsp;三品悔过经一卷<BR>&nbsp;菩萨斋法一卷(旧录云菩萨斋经或云贤首菩萨斋经)<BR>右六十四部凡一百一十六卷经今阙。</P>
<P>258.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 合二件。凡一百五十四部。合三百九卷。晋武帝时。沙门竺法护。到西域得胡本还。自太始中至怀帝永嘉二年。以前所译出。佑捃摭群录。遇护公所出更得四部。安录先阙。今条入录中。安公云。遭乱录散小小错涉。故知今之所获审是护出也。</P>
<P>&nbsp;超日明经二卷(旧录云超日明三昧经)<BR>右一部。凡二卷。晋武帝时。沙门竺法护。先译梵文。而辞义烦重。优婆塞聂承远整理文偈删为二卷。</P>
<P>&nbsp;须真天子经二卷(或云须真天子问四事经太始二年十一月八日出)<BR>右一部二卷。晋武帝世。天竺菩萨沙门昙摩罗察口授出。安文惠白元信笔受。</P>
<P>&nbsp;异维摩诘经三卷<BR>&nbsp;首楞严经二卷(别录所载安录先阙旧录有叔兰首楞严二卷)<BR>右二部。凡五卷。晋惠帝时。竺叔兰。以元康元年译出。</P>
<P>&nbsp;惟逮菩萨经一卷(今阙)<BR>右一部。凡一卷。晋惠帝时。沙门帛法祖译出。</P>
<P>&nbsp;楼炭经六卷(别录所载安录先阙)<BR>&nbsp;大方等如来藏经一卷(旧录云佛藏方等经)<BR>&nbsp;法句本末经四卷(一名法句喻经或六卷或云法句譬经)<BR>&nbsp;福田经一卷(或云诸德福田经)<BR>右四部。凡十二卷。晋惠怀时。沙门法炬译出。其法句喻福田二经。炬与沙门法立共译出。</P>
<P>总前出经。自安世高以下至法立以上。凡十七家。并安公录所载。其张骞秦景竺朔佛维祇难竺将炎白延帛法祖。凡七人是佑校众录新获所附。入自卫士度以后。皆佑所新撰。</P>
<P>&nbsp;摩诃般若波罗蜜道行经二卷(众录并云道行经二卷卫士度略出今阙)<BR>右一部。凡二卷。晋惠帝时。卫士度略出。</P>
<P>&nbsp;合维摩诘经五卷(合支谦竺法护竺叔兰所出维摩三本合为一部)<BR>&nbsp;合首楞严经八卷(合支识支谦竺法护竺叔兰所出首楞严四本合为一部或为五卷)<BR>右二部。凡十三卷。晋惠帝时。沙门支敏度所集其合首楞严。传云。亦愍度所集既阙。</P>
<P>&nbsp;注目未详信否<BR>&nbsp;大孔雀王神呪一卷<BR>&nbsp;孔雀王杂神呪一卷<BR>右二部。二卷。晋元皇帝时。西域高座沙门尸梨蜜所出。</P>
<P>&nbsp;譬喻经十卷(旧录云正譬喻经十卷)<BR>右一部。凡十卷。晋成帝时。沙门康法邃。抄集众经撰此一部。</P>
<P>&nbsp;十诵比丘戒本一卷(或云十诵大比丘戒)<BR>右一部。凡一卷。晋简文帝时。西域沙门昙摩。持诵胡本。竺佛念译出。</P>
<P>&nbsp;比丘尼大戒一卷<BR>右一部。凡一卷。晋简文帝时。沙门释僧纯。于西域拘夷国得胡本。到关中令竺佛念昙摩持慧常共译出。</P>
<P>&nbsp;摩诃钵罗若波罗蜜经抄五卷(一名长安品经或云摩诃般若波罗蜜经伪秦符坚建元十八年出)<BR>右一部。凡五卷。晋简文帝时。天竺沙门昙摩蜱。执胡大品本。竺佛念译出。</P>
<P>&nbsp;杂阿毗昙毗婆沙十四卷(伪秦建元十九年四月出至八月二十九日出讫或云杂阿毗昙心)<BR>&nbsp;婆须蜜十卷(建元二十年三月十五日出至七月十三日讫)<BR>&nbsp;僧伽罗剎集经三卷(秦建元二十年十一月三十日出)<BR>右三部。凡二十七卷。晋孝武帝时。罽宾沙门僧伽跋澄。以符坚时入长安。跋澄口诵。毗婆沙佛图罗剎译出。又赍婆须蜜胡本。竺佛念译出。</P>
<P>&nbsp;四阿鋡暮抄经二卷<BR>右一部。凡二卷。晋孝武时。西域沙门鸠摩罗佛提。于邺寺出。佛提执胡本。竺佛念佛护为译。僧导僧睿笔受。</P>
<P>&nbsp;三十七品经一卷(晋大元二十年岁在丙申六月出)<BR>&nbsp;贤劫千佛名经一卷<BR>右二部。凡二卷。晋孝武帝时。天竺沙门竺昙无兰。在杨州谢镇西寺撰出。</P>
<P>&nbsp;增一阿鋡经三十三卷(秦建元二十年夏出二十一年春讫定三十三卷或分为二十四分)<BR>&nbsp;中阿鋡经五十九卷(周建元二十年出)<BR>右二部。凡九十二卷。晋孝武时。兜佉勒国沙门昙摩难提。以符坚时入长安。难提口诵胡本。竺佛念译出。</P>
<P>&nbsp;出曜经十九卷<BR>&nbsp;菩萨璎珞经十二卷<BR>&nbsp;十住断结经十一卷<BR>&nbsp;菩萨处胎经五卷(一名胎经或为四卷)<BR>&nbsp;中阴经二卷(阙)<BR>&nbsp;王子法益坏目因缘经一卷(或云阿育王息坏目因缘经)<BR>右六部。凡五十卷。晋孝武时。凉州沙门竺佛念。以符坚时于关中译出。</P>
<P>&nbsp;中阿鋡经六十卷(晋隆安元年十一月十日于东亭寺译出至二年六月二十五日讫与昙摩提所出大不同)<BR>&nbsp;阿毗昙八揵度二十卷(一名迦旃延阿毗昙建元十九年出)<BR>&nbsp;阿毗昙心十六卷(或十三卷符坚建元末于洛阳出)<BR>&nbsp;鞞婆沙阿毗昙十四卷(一名广说同在洛阳译出)<BR>&nbsp;阿毗昙心四卷(晋太元十六年在庐山为远公译出)<BR>&nbsp;三法度二卷(同以太元十六年于庐山出)<BR>右六部。凡一百一十六卷。晋孝武帝及安帝时。罽宾沙门僧伽提婆所译出。</P>
<P>&nbsp;新大品经二十四卷(伪秦姚兴弘始五年四月二十二日于逍遥园译出至六年四月二十三日讫)<BR>&nbsp;新小品经七卷(弘始十年二月六日译出至四月二十日讫)<BR>&nbsp;新法华经七卷(弘始八年夏于长安大寺译出)<BR>&nbsp;新贤劫经七卷(今阙)<BR>&nbsp;华首经十卷(一名摄诸善根经)<BR>&nbsp;新维摩诘经三卷(弘始八年于长安大寺出)<BR>&nbsp;新首楞严经二卷<BR>&nbsp;十住经五卷(或四卷定五卷什与佛駄耶舍共译出)<BR>&nbsp;思益义经四卷(或云思益梵天问经)<BR>&nbsp;持世经四卷(或三卷)<BR>&nbsp;自在王经二卷(弘始九年出)<BR>&nbsp;佛藏经三卷(一名选择诸法或为二卷)<BR>&nbsp;菩萨藏经三卷(一名富楼那问亦名大悲心或为二卷)<BR>&nbsp;称扬诸佛功德经三卷(一名集华)<BR>&nbsp;无量寿经一卷(或云阿弥陀经)<BR>&nbsp;弥勒下生经一卷<BR>&nbsp;弥勒成佛经一卷<BR>&nbsp;金刚般若经一卷(或云金刚般若波罗蜜经)<BR>&nbsp;诸法无行经一卷<BR>&nbsp;菩提经一卷(或云文殊师利问菩提经)<BR>&nbsp;遗教经一卷(或云佛垂般泥洹略说教戒经)<BR>&nbsp;十二因缘观经一卷(阙)<BR>&nbsp;菩萨呵色欲一卷<BR>&nbsp;禅法要解二卷(或云禅要经)<BR>&nbsp;禅经三卷(一名菩萨禅法经与坐禅三昧经问)<BR>&nbsp;杂譬喻经一卷(比丘道略所集)<BR>&nbsp;大智论百卷(于逍遥园译出或分为七十卷)<BR>&nbsp;成实论十六卷<BR>&nbsp;十住论十卷<BR>&nbsp;中论四卷<BR>&nbsp;十二门论一卷<BR>&nbsp;百论二卷(弘始六年译出)<BR>&nbsp;十诵律六十一卷(已入律录)<BR>&nbsp;十诵比丘戒本一卷<BR>&nbsp;禅法要三卷(弘始九年[门@壬]月五日重校正)<BR>右三十五部。凡二百九十四卷。晋安帝时。天竺沙门鸠摩罗什。以伪秦姚兴弘始三年至长安。于大寺及逍遥园译出。</P>
<P>&nbsp;长阿鋡经二十二卷(秦弘始十五年出竺佛念传译)<BR>&nbsp;昙无德律四十五卷(已入律录)<BR>&nbsp;虚空藏经一卷(或云虚空藏菩萨经三藏后还外国于罽宾得此经附商人送到凉州)<BR>&nbsp;昙无德戒本一卷<BR>右四部。凡六十九卷。晋安帝时。罽宾三藏法师佛驮耶舍。以姚兴弘始中于长安译出。</P>
<P>&nbsp;舍利弗阿毗昙二十二卷(或二十卷)<BR>右一部。凡二十二卷。晋安帝时。外国沙门毗婆沙。为姚兴于长安石羊寺译出。</P>
<P>&nbsp;大般涅槃经三十六卷(伪河西王沮渠蒙逊玄始十年十月二十三日译出)<BR>&nbsp;方等大集经二十九卷(或云大集经或三十卷或二十四卷)<BR>&nbsp;方等王虚空藏经五卷(或云大虚空藏经检经文与大集经第八虚空藏品同未详是别出者不别录云河南国乞佛时沙门释圣坚译出)<BR>&nbsp;方等大云经四卷(或云方等无想大云经或为六卷)<BR>&nbsp;悲华经十卷(别录或云龚上出)<BR>&nbsp;金光明经四卷<BR>&nbsp;海龙王经四卷<BR>&nbsp;菩萨地持经八卷(或云菩萨戒经或云菩萨地经)<BR>&nbsp;菩萨戒本一卷(别缘云炖煌出)<BR>&nbsp;优婆塞戒七卷<BR>&nbsp;菩萨戒经八卷<BR>&nbsp;菩萨戒优婆戒坛文一卷<BR>右十一部。凡一百四卷。晋安帝时。天竺沙门昙摩谶。至西凉州。为伪河西王大沮渠蒙逊译出(或作昙无谶)。</P>
<P>&nbsp;阿毗昙毗婆沙六十卷(丁丑岁四月出至己卯岁七月讫)<BR>右一部。凡六十卷。晋安帝时。凉州沙门释道泰共西域沙门浮陀跋摩。于凉州城内苑闲豫宫寺译出。初出一百卷。寻值凉王大沮渠国乱亡。散失经文四十卷。所余六十卷传至京师。</P>
<P>&nbsp;宝梁经二卷<BR>右一部。凡二卷。晋安帝时。沙门释道龚出(傅云于凉州出)。</P>
<P>&nbsp;大方广佛华严经五十卷(沙门支法领于于阗国得此经胡本到晋义熈十四年三月十日于道场寺译出至宋永初二年十二月二十八日都讫)<BR>&nbsp;观佛三昧经八卷<BR>&nbsp;新无量寿经二卷(永初二年于道场出)<BR>&nbsp;禅经修行方便二卷(一名庚伽遮罗浮迷译言修行道地一名不净观经凡有十七品)<BR>&nbsp;大方等如来藏经一卷(或云如来藏今阙)<BR>&nbsp;菩萨十住经一卷<BR>&nbsp;出生无量门持经一卷<BR>&nbsp;新微密持经一卷(阙)<BR>&nbsp;本业经一卷(阙)<BR>&nbsp;净六波罗蜜经一卷(阙)<BR>&nbsp;文殊师利发愿经一卷(晋元熈二年岁在庚申于道场寺出)<BR>右十部。凡六十七卷。晋安帝时。天竺禅师佛驮跋陀。至江东及宋。初于庐山及京都译出。</P>
<P>&nbsp;大般泥洹六卷(晋义熈十三年十一月一日道场寺译出)<BR>&nbsp;方等泥洹经二卷(今阙)<BR>&nbsp;摩诃僧祇律四十卷(已入律录)<BR>&nbsp;僧祇比丘戒本一卷(今阙)<BR>&nbsp;杂阿毗昙心十三卷(今阙)<BR>&nbsp;杂藏经一卷<BR>&nbsp;綖经(梵文未译出)<BR>&nbsp;长阿鋡经(梵文未译)<BR>&nbsp;杂阿鋡经(梵文未译)<BR>&nbsp;弥沙塞律(梵文未译)<BR>&nbsp;萨婆多律抄(梵文未译)<BR>&nbsp;佛游天竺记一卷<BR>右十一部。定出六部。凡六十三卷。晋安帝时。沙门释法显。以隆安三年游西域。于中天竺师子国得胡本。归京都住道场寺。就天竺禅师佛驮跋陀共译出。其长杂二阿鋡綖经。弥沙塞律萨婆多律抄。犹是梵文。未得译出。</P>
<P>&nbsp;方等檀特陀罗尼经四卷(或云大方等陀罗尼)<BR>右一部。凡四卷。晋安帝时。高昌郡沙门释法众所译出。</P>
<P>&nbsp;普门品经一卷(阙)<BR>右一部。凡一卷。西域沙门祗多蜜所出。传云。晋世出。未详何帝时。</P>
<P>&nbsp;决定毗尼经一卷(一名破坏一切心识)<BR>右一部。凡一卷。众录并云。于凉州炖煌出。未审译经人名。传云。晋世出。未详何帝时。</P>
<P>&nbsp;新无量寿经二卷(宋永初二年于道场寺出一录云于六合山寺出)<BR>&nbsp;佛所行赞五卷(一名马鸣菩萨赞或云佛本行赞六合山寺出)<BR>右二部。凡七卷。宋孝武皇帝时。沙门释宝云。于六合山寺译出。</P>
<P>&nbsp;观世音授记经一卷<BR>右一部。凡一卷。宋武帝时。黄龙国沙门昙无竭。游西域译出。</P>
<P>&nbsp;弥沙塞律三十四卷(即释法显所得胡本以宋景平元年七月译出已入律录)<BR>&nbsp;弥沙塞比丘戒本一卷(与律同时出)<BR>&nbsp;弥沙塞羯磨一卷(与律同时出)<BR>右三部。凡三十六卷。宋荥阳王时。沙门竺道生释慧严。请罽宾律师佛驮什于京都龙光寺译出。</P>
<P>&nbsp;杂阿毗昙心十三卷(今阙)<BR>右一部。凡十三卷。宋文帝时。西域沙门伊叶波罗。以元嘉三年。为北徐州刺史王仲德。于彭城译出。至择品未竟。至八年更请三藏法师于京都校定。</P>
<P>&nbsp;菩萨善戒十卷(或云菩萨地十卷)<BR>&nbsp;优婆塞五戒略论一卷(一名优婆塞五戒相)<BR>&nbsp;三归及优婆塞二十二戒一卷(或云优婆塞戒)<BR>&nbsp;昙无德羯磨一卷(或云杂羯磨)<BR>右四部。凡十三卷。宋文帝时。罽宾三藏法师求那跋摩。于京都译出。</P>
<P>&nbsp;杂阿毗昙心十四卷(宋元嘉十年于长干寺出宝云传译其年九月讫)<BR>&nbsp;摩得勒伽经十卷(宋元嘉十二年乙亥岁正月于抹陵平乐寺译出至九月二十二日讫)<BR>&nbsp;分别业报略一卷(大勇菩萨撰)<BR>&nbsp;劝发诸王要偈一卷(龙树菩萨撰)<BR>&nbsp;请圣僧浴文一卷(阙)<BR>右五部。凡二十七卷。宋文帝时。天竺三藏法师僧伽跋摩。于京都译出。</P>
<P>&nbsp;观普贤菩萨行法经一卷(或云普贤观经下注云出深功德经中)<BR>&nbsp;虚空藏观经一卷(或云观虚空藏菩萨经)<BR>&nbsp;禅秘要三卷(元嘉十八年译出或云禅法要或五卷)<BR>&nbsp;五门禅经要用法一卷<BR>右四部。凡六卷。宋文帝时。罽宾禅师昙摩蜜多。以元嘉中于祇洹寺译出。</P>
<P>&nbsp;普耀经六卷<BR>&nbsp;四天王经一卷<BR>&nbsp;广博严净经四卷(或云广严净不退轮转经)<BR>右三部。十一卷。宋文帝时。沙门释智严。以元嘉四年。共沙门宝云译出。</P>
<P>&nbsp;般泥洹经二十卷(阙)<BR>&nbsp;摩诃僧祇律一部(胡本未译出)<BR>右二部。定出一部。凡二十卷。宋文帝时。沙门释智猛游西域还。以元嘉中于西凉州译出泥洹经一部。至十四年赍还京都。</P>
<P>&nbsp;贤愚经十三卷(宋元嘉二十二年出)<BR>右一部。凡十三卷。宋文帝时。凉州沙门释昙学威德。于于阗国得此经胡本。于高昌郡译出(天安寺释弘守传)。</P>
<P>&nbsp;新阿鋡经五十卷<BR>&nbsp;大法鼓经二卷(东安寺译出)<BR>&nbsp;胜鬘经一卷(丹阳郡译出)<BR>&nbsp;八吉祥经一卷(元嘉二十九年正月十三日于荆州译出)<BR>&nbsp;楞伽阿跋多罗宝经四卷(道场寺译出)<BR>&nbsp;央掘魔罗经四卷(道场寺译出)<BR>&nbsp;过去现在因果经四卷<BR>&nbsp;相续解脱经二卷(东安寺译出)<BR>&nbsp;第一义五相略一卷(东安寺译出)<BR>&nbsp;释六十二见经一卷(阙)<BR>&nbsp;泥洹经一卷(似即一卷泥曰经阙)<BR>&nbsp;无量寿经一卷(阙)<BR>&nbsp;无忧王经一卷(阙)<BR>右十三部。凡七十三卷。宋文帝时。天竺摩诃乘法师求那跋陀罗。以元嘉中及孝武时。宣出诸经。沙门释宝云及弟子菩提法勇传译。</P>
<P>&nbsp;观弥勒菩萨生兜率天经一卷(或云观弥勒菩萨经或云观弥勒经)<BR>&nbsp;观世音观经一卷<BR>&nbsp;禅要秘密治病经二卷(宋元孝建二年于竹园寺译出)<BR>&nbsp;佛母般泥洹经一卷(孝建二年于钟山定林上寺译出一名大爱道般泥洹经)<BR>右四部。凡五卷。宋孝武帝时。伪河西王从弟沮渠安阳侯。京都译出。前二观先在高昌郡久已译出于彼赍来京都。</P>
<P>&nbsp;念佛三昧经六卷(宋大明六年译出或云菩萨念佛三昧经)<BR>&nbsp;破魔陀罗尼经一卷(或云无量门破魔陀罗尼经大明六年译出)<BR>右二部。凡七卷。宋孝武时。西域沙门功德直至荆州。沙门释玄请于禅房译出。</P>
<P>&nbsp;十诵羯磨一卷(或云略要羯磨法十诵律出)<BR>右一部。凡一卷。宋景和中。律师释僧璩。于京都撰出。</P>
<P>&nbsp;十诵比丘尼戒本一卷(或云十诵比丘尼大戒)<BR>&nbsp;十诵律羯磨杂事一卷<BR>右二部。凡二卷。宋明帝时。律师释法颕。于京都撰出。</P>
<P>&nbsp;海意经七卷(阙)<BR>&nbsp;如来恩智不思议经五卷(阙)<BR>&nbsp;宝顶经五卷(阙)<BR>&nbsp;无尽意经十卷(阙)<BR>&nbsp;三密底耶经一卷(汉言贤人用律阙)<BR>右五部。凡二十八卷。宋明帝时。天竺沙门竺法眷。于广州译出。并未至京都。</P>
<P>&nbsp;杂宝藏经十三卷(阙)<BR>&nbsp;付法藏因缘经六卷(阙)<BR>&nbsp;方便心论二卷(阙)<BR>右三部。凡二十一卷。宋明帝时。西域三藏吉迦夜。于北国以伪延兴二年。共僧正释昙曜译出。刘孝标笔受。此三经并未至京都。</P>
<P>&nbsp;无量义经一卷<BR>右一部。凡一卷。齐高帝时。天竺沙门昙摩加他耶舍译出。</P>
<P>&nbsp;五百本生经(未详卷数阙)<BR>&nbsp;他毘利(齐言宿德律未详卷数阙)<BR>右二部。齐武皇帝时。外国沙门大乘。于广州译出。未至京都。</P>
<P>&nbsp;善见毗婆沙律十八卷(或云毗婆沙律齐永明七年出)<BR>右一部。凡十八卷。齐武帝时。沙门释僧猗。于广州竹林寺。请外国法师僧伽跋陀罗译出。</P>
<P>&nbsp;观世音忏悔除罪呪经一卷(永明八年十二月十五日译出)<BR>&nbsp;妙法莲华经提婆达多品第十二一卷<BR>右二部。凡二卷。齐武皇帝时。先师献正游西域。于于阗国得观世音忏悔呪胡本。还京都请瓦官禅房三藏法师法意共译出。自流沙以西。妙法莲华经并有提婆达多品。而中夏所传阙此一品。先师至高昌郡。于彼获本。仍写还京都。今别为一卷。</P>
<P>&nbsp;百句譬喻经十卷(齐永明十年九月十日译出或五卷)<BR>右一部。凡十卷。齐武帝时。天竺沙门求那毗地于京都译出。</P>
<P>&nbsp;毘跋律一卷<BR>右一部。凡一卷。齐帝时。沙门释法度出。</P>
<P>&nbsp;教戒比丘尼法一卷<BR>右一部。凡一卷。梁天监三年。钟山灵耀寺沙门释僧盛。依四分律撰。</P>
<P>&nbsp;大智论抄二十卷(一名要论)<BR>右一部。凡二十卷。晋帝世。庐山沙门释慧远。以论文繁积学者难省。故略要抄出。</P>
<P>&nbsp;虚空藏经八卷<BR>右一部。凡八卷。宋武帝世。河南国乞佛时沙门圣坚出。</P>
<P>&nbsp;十二因缘经一卷(建武二年出)<BR>&nbsp;须达长者经一卷(建武二年出)<BR>都合四百五十部。凡一千八百六十七卷。</P>
<P>新集异出经录第二</P>
<P>异出经者。谓胡本同而汉文异也。梵书复隐宣译多变。出经之士才趣各殊。辞有质文意或详略。故令本一末二新旧参差。若国言讹转。则音字楚夏。译辞格碍则事义胡越。岂西传之[马*舂]骏。乃东写之乖谬耳。是以泥洹楞严重出。至七般若之经。别本乃八。傍及众典往往如兹。今并条目列人以表同异。其异出杂经失译名者。皆附失源之录。</P>
<P>&nbsp;般若经(支谶出般若道行品经十卷出古品遗日说般若一卷竺佛朔出道行经一卷道行者般若抄也朱士行出放光经二十卷一名旧小品竺法护更出小品经七卷卫士度抄摩诃般若波罗蜜道行经二卷昙摩蜱出摩诃钵罗若波罗蜜经五卷一名长安品经鸠摩罗什出新大品二十四卷小品七卷)<BR>右一经七人异出。</P>
<P>&nbsp;般泥洹经(支谶出胡般泥洹经一卷支谦出大般泥洹经二卷竺法护出方等泥洹经二卷昙摩谶出大般涅槃经三十六卷释法显出大般泥洹经六卷方等泥洹经二卷释智猛出泥洹经二十卷求那跋陀罗出泥洹经一卷)<BR>右一经。七人异出。其支谦大般泥洹。与方等泥洹大同。昙摩谶涅槃。与法显泥洹大同。其余三部并阙。未详同异。</P>
<P>&nbsp;法华经(旧录有萨芸分陀利经云是异出法华未详谁出今阙此经竺法护出正法华经十卷鸠摩罗什出新妙法莲华经七卷)<BR>右一经。三人出。其一经失译人名。已入失源录。</P>
<P>&nbsp;首楞严经(支识首楞严二卷支谦首楞严二卷白延首楞严二卷竺法护更出勇伏定二卷即更出首楞严竺寂兰首楞严二卷鸠摩罗什新出首楞严二卷旧录有蜀首楞严二卷未详谁出)<BR>右一经。七人出。其一经失译名。已入失源录。</P>
<P>&nbsp;维摩诘经(支谦出维摩诘二卷竺法护出维摩诘经二卷又出删维摩诘一卷竺叔兰出维摩诘二卷鸠摩罗什出新维摩诘经三卷)<BR>右一经。四人异出。</P>
<P>&nbsp;无量寿经(支谦出阿弥陀经二卷竺法护出无量寿二卷或云无量清净平等觉鸠摩罗什出无量寿一卷释宝云出新无量寿二卷求那跋陀罗出无量寿一卷)<BR>右一卷。五人异出。</P>
<P>&nbsp;道地经(安世高出大道地二卷竺法护出修行道地七卷)<BR>右一经。二人异出。</P>
<P>&nbsp;普耀经(竺法护出普耀八卷释智严出普耀六卷)<BR>右一经。二人异出。</P>
<P>&nbsp;贤劫经(竺法护出贤劫十卷鸠摩罗什出贤劫七卷)<BR>右一经。二人异出。</P>
<P>&nbsp;海龙王经(竺法护出海龙王四卷昙摩谶出海龙王四卷)<BR>右一经。二人异出。</P>
<P>&nbsp;中阿鋡经(昙摩难提出中阿鋡五十九卷僧伽提婆出中阿鋡六十卷)<BR>右一经。二人异出。</P>
<P>&nbsp;楼炭经(竺法护出楼炭五卷释法炬出楼炭六卷)<BR>右一经。二人异出。</P>
<P>&nbsp;微密持经(支谦出微密持一卷佛驮跋陀出微密持一卷)<BR>右一经。二人异出。</P>
<P>&nbsp;大方等如来藏经(释法炬出大方等如来藏一卷佛驮跋陀出大方等如来藏一卷)<BR>右一经。二人异出。</P>
<P>&nbsp;本业经(支谦出本业一卷佛驮跋陀出本业一卷)<BR>右一经。二人异出。</P>
<P>&nbsp;十住经(鸠摩罗什出十住四卷佛驮跋陀出菩萨十住一卷)<BR>右一经。二人异出。</P>
<P>&nbsp;超日明经(竺法护出超日明二卷聂承远出超日明二卷即删整护公所出者)<BR>右一经。二人异出。</P>
<P>&nbsp;般舟三昧经(支谶出般舟三昧二卷竺法护出般舟三昧二卷)<BR>右一经。二人异出。</P>
<P>&nbsp;弥勒成佛经(竺法护出弥勒成佛一卷鸠摩罗什出弥勒成佛一卷)<BR>右一经。二人异出。</P>
<P>&nbsp;观世音受决经(竺法护出光世音大势至受决经一卷昙无竭出观世音受记经一卷)<BR>右一经。二人异出。</P>
<P>&nbsp;月明童子经(支谦出月明童子经一卷竺法护出月明童子经一卷)<BR>右一经。二人异出。</P>
<P>&nbsp;普门经(竺法护出普门品一卷祇多蜜出普门品一卷)<BR>右一经。二人异出。</P>
<P>&nbsp;鸯掘魔经(竺法护出鸯掘魔经一卷求那跋陀罗出鸯掘魔罗经四卷)<BR>右一经。二人异出。</P>
<P>&nbsp;阿阇世王经(支谶出阿阇世王经二卷竺法护更出阿阇世王经一卷)<BR>右一经。二人异出。</P>
<P>&nbsp;十二因缘经(安世高出十二因缘一卷竺法护出十二因缘经一卷)<BR>右一经。二人异出。</P>
<P>&nbsp;阿差末经(支谦出阿差末二卷竺法护出阿差末四卷)<BR>右一经。二人异出。</P>
<P>&nbsp;禅经(鸠摩罗什出禅经四卷禅法要解二卷佛驮跋陀出禅经二卷昙摩蜜多出禅法要二卷五门禅经要用法一卷沮渠安阳侯出禅要秘密治病经二卷)<BR>右一经。四人出。</P>
<P>&nbsp;虚空藏经(昙摩谶出方等王虚空藏五卷昙摩蜜多出虚空藏观一卷圣坚出虚空藏五卷佛陀耶舍出虚空藏一卷)<BR>右一经。四人出。</P>
<P>&nbsp;譬喻经(安世高出五阴譬喻一卷竺法护出譬喻三百首经二十五卷无别题未详其名释法炬出法句譬喻六卷求那毗陀出百句譬喻十卷康法邃出譬喻经十卷)<BR>右一经。五人出。</P>
<P>&nbsp;无尽意经(竺法护出无尽意四卷竺法眷出无尽意十卷昙摩谶大集后无尽意四卷)<BR>右一经三人出。</P>
<P>&nbsp;菩萨地持经(昙摩谶出菩萨地持八卷三藏求那跋摩出菩萨戒十卷)<BR>右一经。二人出。</P>
<P>&nbsp;比丘戒本(昙摩持诵出十诵比丘戒本一卷罗什出十诵比丘戒本一卷佛驮耶舍出昙无德戒本一卷释法显出僧祇比丘戒本一卷佛驮什出弥沙塞比丘戒本一卷)<BR>右一经。五人出。校众录。并云。二百五十戒凡有六种异出。其一本无译名。入失源录中。</P>
<P>&nbsp;比丘尼戒(竺法护出比丘尼一卷今阙释僧纯出比丘尼大戒一卷释法颖撰十诵比丘尼戒本一卷觅历所传大比丘尼戒一卷是疑经今阙)<BR>右一经四人出。</P>
<P>&nbsp;阿毗昙(安世高出阿毗昙五法七法二卷今阙七法阿毗昙九十八法一卷阙。僧伽提婆出阿毗昙鞞婆沙十四卷。阿毗昙心十六卷。僧伽跋摩出阿毗昙毗婆沙十四卷。阿毗昙心四卷。天竺毗婆沙出舍利弗阿毗昙二十二卷。浮陀跋摩出阿毗昙毗沙六十卷。释法显出杂阿毗昙心十三卷。伊叶波罗出杂阿毗昙心十三卷。僧伽跋摩出杂阿毗昙心十四卷。迦旃延阿毗昙心二十卷未详谁出已入失源录)<BR>右一经。凡九人出。</P>
<P>&nbsp;成具光明经(支谶支曜)<BR>右一经。二人异出。</P>
<P>&nbsp;法镜经(安玄支谦)<BR>右一经。二人异出。</P>
<P>&nbsp;法句经(秖难支谦)<BR>右一经。二人异出。</P>
<P>&nbsp;一卷无量寿经(鸠摩罗什求那跋陀)<BR>右一经。二人异出。</P>
<P>&nbsp;长阿鋡经(佛驮耶舍释法显)<BR>右一经。二人异出。</P>
<P>&nbsp;摩诃僧祇律(释法显释智猛)<BR>右一经。二人异出。</P>
<P>&nbsp;小品(竺法护鸠摩罗什)<BR>右一经。二人异出。</P>
<P>&nbsp;长者须达经(安公杂录又有此经求那毗陀出)<BR>右一经。二人异出。</P>
<P>&nbsp;方等泥洹经(竺法护释法显)<BR>右一经。二人异出。</P>
<P>出三藏记集录上卷第二</P>
<P>出三藏记集录中卷第三</P>
<P>释僧佑撰</P>
<P>&nbsp;新集安公古异经录第一<BR>&nbsp;新集安公失译经录第二<BR>&nbsp;新集安公凉土异经录第三<BR>&nbsp;新集安公关中异经录第四<BR>&nbsp;新集律分为五部记录第五<BR>&nbsp;新集律分为十八部记录第六<BR>新集律来汉地四部记录第七<BR>新集安公古异经录第一</P>
<P>古异经者。盖先出之遗文也。寻安录。自道地要语迄四姓长者。合九十有二经。标为古异。虽经文散逸多有阙亡。观其存篇古今可辩。或无别名题。取经语以为目。或撮略四鋡。摘一事而立卷名号质实信古典矣。安公觌其古异编之于末。佑推其岁远列之于首。虽则失源而旧译见矣。</P>
<P>&nbsp;道地经中要语章一卷(或云小道地经今有此经自此以下不称有者并阙本)<BR>&nbsp;数练意章一卷(旧录云数练经安公云上二经出生经佑案今生经无此章名)<BR>&nbsp;梵志颇波罗延问尊种经一卷(旧录云颇波延问种尊经今有此经)<BR>&nbsp;菩萨道地经一卷(安公云出方等部)<BR>&nbsp;颰披陀菩萨经一卷(安公云出方等部)<BR>&nbsp;五十五法诫经一卷(或云五十五法行)<BR>&nbsp;一切义要一卷<BR>&nbsp;说善恶道经一卷<BR>&nbsp;爱欲声经一卷(一本云爱欲一声经)<BR>&nbsp;摩诃遮曷漩经一卷<BR>&nbsp;天王下作猪经一卷<BR>&nbsp;魔王入目犍兰腹经一卷(一名弊魔试摩目连经旧录云魔王入目连腹中经今有此经)<BR>&nbsp;始造浴佛时经一卷<BR>&nbsp;十二贤者经一卷(旧录云十二贤经)<BR>&nbsp;佛并父弟调达经一卷(安公云上下经出阿毗昙)<BR>&nbsp;忧堕罗迦叶经一卷<BR>&nbsp;四部本文一卷(安公云上二经出长阿鋡一本云出阿毗昙)<BR>&nbsp;中阿含本文一卷(一本云中阿含经六十卷)<BR>&nbsp;七漏经一卷(或云七漏钞经)<BR>&nbsp;让德经一卷<BR>&nbsp;有贤者法经一卷<BR>&nbsp;摩诃厥弥难问经一卷(或云大厥弥经)<BR>&nbsp;大本藏经一卷<BR>&nbsp;说阿难持诫经一卷<BR>&nbsp;阿难问何因缘持诫见世间贫亦现道贫经一卷<BR>&nbsp;给孤独四姓家问应受施经一卷<BR>&nbsp;晓所诤不解经者经一卷<BR>&nbsp;奇异道家难问住处经一卷<BR>&nbsp;奇异道家难问法本经一卷<BR>&nbsp;贤者手力经一卷<BR>&nbsp;八法行经一卷<BR>&nbsp;杂阿含三十章一卷<BR>&nbsp;自见自知为能尽结经一卷<BR>&nbsp;有四求经一卷<BR>&nbsp;佛本行经一卷<BR>&nbsp;河中大聚沫经一卷(或云水沫所漂经或云聚沫譬经今有此经)<BR>&nbsp;闻城譬经一卷(旧录云闻城十二因缘经或云贝多树下思惟十二因缘经今有此经)<BR>&nbsp;便贤者坑经一卷(坑字或作旃)<BR>&nbsp;自守亦不自守经一卷(旧录云不自守经或云不自守意经今有此经)<BR>&nbsp;所非汝所经一卷<BR>&nbsp;两比丘得割经一卷<BR>&nbsp;听施比丘经一卷(或云比丘听施经今有此经)<BR>&nbsp;善马有三相经一卷(旧录云马三相经今有此经)<BR>&nbsp;马有八弊恶态经一卷(或云马有八态喻人经今有此经)<BR>&nbsp;道德舍利日经一卷<BR>&nbsp;舍利日在王舍国经一卷<BR>&nbsp;独居思惟自念止经一卷<BR>&nbsp;问所明种经一卷<BR>&nbsp;欲从本相有经一卷(或云欲从本经)<BR>&nbsp;独坐思惟意中生念经一卷<BR>&nbsp;佛说如是有诸比丘经一卷<BR>&nbsp;比丘所求色经一卷<BR>&nbsp;佛说道有比丘经一卷<BR>&nbsp;色为非常念经一卷(安公云自此上二十二经是阿含一卷)<BR>&nbsp;色比丘念本起经一卷<BR>&nbsp;佛说善恶意经一卷<BR>&nbsp;比丘一法相经一卷<BR>&nbsp;有二力本经一卷<BR>&nbsp;有三力经一卷<BR>&nbsp;有四力经一卷<BR>&nbsp;人有五力经一卷<BR>&nbsp;不闻者类相聚经一卷(旧录云类相聚经)<BR>&nbsp;天上释为故世在人中经一卷<BR>&nbsp;爪头土经一卷<BR>&nbsp;身为无有反复经一卷<BR>&nbsp;师子畜生王经一卷<BR>&nbsp;阿须伦子披罗门经一卷<BR>&nbsp;披罗门子名不侵经一卷<BR>&nbsp;生闻披罗门经一卷(旧录云生门梵志经)<BR>&nbsp;有[阿-可+桑]竭经一卷<BR>&nbsp;署杜乘披罗门经一卷<BR>&nbsp;佛在拘萨国经一卷<BR>&nbsp;佛在优堕国经一卷<BR>&nbsp;是时自梵守经一卷<BR>&nbsp;有三方便经一卷(旧录云三方便经)<BR>&nbsp;披罗门不信重经一卷<BR>&nbsp;佛告舍日经一卷<BR>&nbsp;四意止经一卷(旧录云四意止本行经)<BR>&nbsp;说人自说人骨不知腐经一卷(安公云上四十五经出杂阿含佑校此杂阿含唯有二十五经而注作四十五斯岂传写笔散故重画致谬欤夫晋记之变三豕鲁史之温五门古贤其犹病诸况佣写之人哉)<BR>&nbsp;佛有五百比丘经一卷<BR>&nbsp;凡人有三事愚痴不足经一卷<BR>&nbsp;佛诫诸比丘言我以天眼视天下人生死好丑尊者卑者经一卷(安公云此上三经出中阿鋡)<BR>&nbsp;弥连经一卷(旧录云弥兰经或作弥莲出六度集今有此经)<BR>&nbsp;阿鸠留经一卷<BR>&nbsp;忧多罗经一卷<BR>&nbsp;栴檀调佛经一卷<BR>&nbsp;恶人经一卷<BR>&nbsp;罗贫寿经一卷(旧录云罗弥寿或云那弥寿经)<BR>&nbsp;栴檀树经一卷(今有此经)<BR>&nbsp;难提和难经一卷(或云难提和罗经)<BR>&nbsp;四姓长者难经一卷(旧录云四姓长者经)<BR>&nbsp;析佛经一卷<BR>右九十二部凡九十二卷是古典经。</P>
<P>新集安公失译经录第二</P>
<P>佑校安公旧录。其经有译名则继录上卷。无译名者则条目于下。寻安录。自修行本起讫于和达。凡一百有三十四经。莫详其人。又关凉二录并阙译名。今总而次列入失源之部。安录诚佳。颇恨太简。注目经名撮题两字。且不列卷数行间相接。后人传写名部混糅。且朱点为标。朱灭则乱。循空追求困于难了。斯亦玙璠之一玷也。且众录杂经苞集逸异名多复重失相散紊。今悉更删整标定卷部使名实有分寻览无惑焉。</P>
<P>&nbsp;修行本起经二卷(安公言南方近出直益小本起耳旧录有宿行本起疑即此经)<BR>&nbsp;菩萨道树经一卷(或云道树三昧经二名异并同一本)<BR>&nbsp;八念经一卷(旧录云阿那律八念经)<BR>&nbsp;禅行三十七品经一卷<BR>&nbsp;诸法本经一卷<BR>&nbsp;申日经一卷(安公云出中阿含)<BR>&nbsp;月光童子经一卷<BR>&nbsp;梵志孙陀耶致经一卷(安公云出中阿含)<BR>&nbsp;枯树经一卷(安公云出中阿含)<BR>&nbsp;三十七品经一卷(安公云出律经)<BR>&nbsp;六净经一卷(安公云出律经)<BR>&nbsp;法律三昧经一卷<BR>&nbsp;应行律一卷<BR>&nbsp;欢豫经一卷<BR>&nbsp;三十二相经一卷(或云菩萨三十二相经)<BR>&nbsp;八十种好经一卷<BR>&nbsp;演道俗经一卷(旧录云演道俗业经)<BR>&nbsp;黑氏梵志经一卷<BR>&nbsp;大爱道般泥洹经一卷<BR>&nbsp;颇多和多耆经一卷<BR>&nbsp;罗云母经一卷(或云阿难多桓罗云母经)<BR>&nbsp;五母子经一卷<BR>&nbsp;无垢贤经一卷(或云无垢贤女经)<BR>&nbsp;八关斋经一卷<BR>&nbsp;逝经一卷(或云菩萨逝经)<BR>&nbsp;生死变化经一卷(或云生死变识经一名见正比丘经或云见正经)<BR>&nbsp;普明王经一卷<BR>&nbsp;文陀竭王经一卷<BR>&nbsp;耶祇经一卷<BR>&nbsp;五福德经一卷<BR>&nbsp;末罗王经一卷<BR>&nbsp;分惒檀王经一卷<BR>&nbsp;长者音悦经一卷(或云音悦经或云长者悦音不兰迦叶经)<BR>&nbsp;首达经一卷(旧录云维先首达经)<BR>&nbsp;梵皇经一卷(或云梵摩皇经)<BR>&nbsp;五百梵志经一卷<BR>&nbsp;僧大经一卷(或云佛大僧大经)<BR>&nbsp;法常住经一卷<BR>&nbsp;大小谏王经二卷(今有谏王经一卷未详大小)<BR>&nbsp;波耶匿王经一卷(或云波斯匿王经或云波斯匿王丧母经)<BR>&nbsp;摩夷比丘经一卷(或云摩夷经)<BR>&nbsp;旃陀越国王经一卷<BR>&nbsp;迦叶戒经一卷(或云迦叶禁戒经)<BR>&nbsp;摩达王经一卷<BR>&nbsp;五恐怖世经一卷(旧录云五恐怖经)<BR>&nbsp;进学经一卷(或云劝进学道经)<BR>&nbsp;四饭法经一卷(或云四饭法章)<BR>&nbsp;梵摩难王经一卷<BR>&nbsp;师比丘经一卷(或云比丘师经)<BR>&nbsp;十二死经一卷<BR>&nbsp;五无反复经一卷<BR>&nbsp;等入法严经一卷(或云菩萨等入法严经)<BR>&nbsp;治身经一卷(旧录云佛治身经余录并同)<BR>&nbsp;治意经一卷(旧录云佛治意经余录并同)<BR>&nbsp;十善十恶经一卷(安公云出阿毗昙)<BR>&nbsp;阿难念弥经一卷(安公云出中阿含)<BR>&nbsp;兜调经一卷(安公云出中阿含)<BR>&nbsp;四虺喻经一卷(安公云出中阿含旧录云四虺经或作四蛇经)<BR>&nbsp;马有八熊经一卷(与古异录马八弊恶态经异本)<BR>&nbsp;金色女经一卷(安公云出阿毗昙)<BR>&nbsp;大子须大拿经一卷<BR>&nbsp;十梦经一卷(安公云出阿毗昙旧录云舍卫国王十梦经或云波斯匿王十梦经或云舍卫国王梦见十事经或云国王不黎先泥十梦经悉同一本)<BR>&nbsp;长者辩意经一卷(旧录云辩意长者经)<BR>&nbsp;长者须达经一卷(或云须达经)<BR>&nbsp;孝子报恩经一卷(一名孝子经)<BR>&nbsp;孝子睒经一卷(或云菩萨睒经或云睒经)<BR>&nbsp;自爱不自爱经一卷(旧录云自爱经)<BR>&nbsp;长寿王经一卷<BR>&nbsp;萨和檀王经一卷(出六度集)<BR>&nbsp;未生怨经一卷<BR>&nbsp;须摩提女经一卷<BR>&nbsp;贤首夫人经一卷(或云贤首经)<BR>&nbsp;七妇经一卷<BR>&nbsp;玉耶女经一卷(或云玉瑘经)<BR>&nbsp;新岁经一卷<BR>&nbsp;阿难八梦经一卷(旧录云阿难七梦经众录并云梦是误作八字也)<BR>&nbsp;车匿本末经一卷(或云车匿经)<BR>&nbsp;九色鹿经一卷<BR>&nbsp;五苦章句经一卷(一名净除罪盖娱乐佛法经或云五道章句经)<BR>&nbsp;佛灭度后棺敛葬送经一卷<BR>&nbsp;妇遇对经一卷(旧录云妇人遇辜经或云妇遇辜经)<BR>&nbsp;罗芸忍辱经一卷<BR>&nbsp;阿难邠坻四时施经一卷(旧录云阿难邠祁四时布施经)<BR>&nbsp;蜜蜂王经一卷(出六度集)<BR>&nbsp;呵调阿那含经一卷(旧录云诃雕阿那含经或作苛雕阿那含经)<BR>&nbsp;戒德香经一卷<BR>&nbsp;鬼子母经一卷<BR>&nbsp;内外六波罗蜜经一卷(安公云出方等部一本云内六波罗蜜经)<BR>&nbsp;小五浊经一卷(旧录云小五浊世经或云五浊世经或云五浊世本)<BR>&nbsp;弗迦沙王经一卷(一名萍沙王五愿经安公云出中阿含)<BR>&nbsp;伅真陀罗所问宝如来经二卷(或云伅真陀罗所问宝如来三昧经或云伅真陀罗经)<BR>&nbsp;迦旃偈一卷(旧录云比丘迦旃说法没偈经或云迦旃延说法没尽偈百二十章)<BR>右九十二部今并有其经。</P>
<P>&nbsp;七车经一卷<BR>&nbsp;弥勒经一卷(安公云出长阿含)<BR>&nbsp;阿拔经一卷(安公云出长阿含或云阿拔摩纳经)<BR>&nbsp;堕蓝经一卷(安公云出中阿含)<BR>&nbsp;七事经一卷(安公云出中阿含)<BR>&nbsp;海有八事经一卷<BR>&nbsp;坚心经一卷<BR>&nbsp;太子和休经一卷(或云私休经)<BR>&nbsp;分陀利经一卷(旧录云萨芸芬陀利经或云是异出法花经)<BR>&nbsp;无悕望经一卷(或云无所希望经即是象步经之别名)<BR>&nbsp;内藏大方等经一卷<BR>&nbsp;难等各第一经一卷(旧录云阿难迦叶舍利弗说各第一经)<BR>&nbsp;胎中女经一卷(一名腹中女听经或云阿罗呵公女腹中听经)<BR>&nbsp;小阿阇世经一卷<BR>&nbsp;普达王经一卷<BR>&nbsp;小须赖经一卷<BR>&nbsp;贫女人经一卷<BR>&nbsp;惟留王经一卷(旧录云惟流王经)<BR>&nbsp;目佉经一卷(或安公云出方等部)<BR>&nbsp;理家难经一卷<BR>&nbsp;迦留多王经一卷<BR>&nbsp;梵志阇孙经一卷(古录云梵志阇逊经)<BR>&nbsp;波达王经一卷<BR>&nbsp;抄宝积经一卷<BR>&nbsp;悲心悒悒经一卷<BR>&nbsp;趣度世道经一卷<BR>&nbsp;异了本生死经一卷<BR>&nbsp;长者威势经一卷<BR>&nbsp;咸水喻经一卷(安公云出中阿含旧录云咸水譬喻经)<BR>&nbsp;萨和达王经一卷<BR>&nbsp;痴注经一卷<BR>&nbsp;弥勒当来生经一卷<BR>&nbsp;慧上菩萨经二卷(慧上菩萨经即是大善权经)<BR>&nbsp;调达经一卷<BR>&nbsp;睒本经一卷<BR>&nbsp;放钵经一卷(安公云出方等部)<BR>&nbsp;赖咤謣罗经一卷(安公云出中阿含)<BR>&nbsp;马王经一卷(出六度集)<BR>&nbsp;和达经一卷(安公大录讫于此)<BR>&nbsp;钵呿沙经一卷<BR>&nbsp;法海经一卷<BR>&nbsp;失利越经一卷<BR>&nbsp;分身舍利经一卷<BR>&nbsp;以身施饿虎经一卷<BR>&nbsp;悉昙慕二卷<BR>&nbsp;吉法验一卷<BR>&nbsp;口传劫起尽一卷<BR>&nbsp;仕行送大品本末一卷<BR>&nbsp;律解一卷<BR>&nbsp;打犍稚法一卷(从钵呿沙经至打犍稚法凡一十一部先在安公注经录未寻其间出或是晚集所得今移附此录焉从七车经至打犍稚法凡五十部今并阙此经)<BR>右一百四十二部。凡一百四十七卷。是失译经。</P>
<P>新集安公凉土异经录第三</P>
<P>&nbsp;大忍辱经十卷<BR>&nbsp;净行经二卷<BR>&nbsp;金刚三昧经一卷<BR>&nbsp;瓶沙王经一卷<BR>&nbsp;有无经一卷<BR>&nbsp;五百偈一卷<BR>&nbsp;须耶越国贫人经一卷(旧录云须耶越国贫人赁剔头经)<BR>&nbsp;浮木经一卷<BR>&nbsp;坏喻经一卷<BR>&nbsp;妖怪经一卷<BR>&nbsp;首至问十四章经一卷(旧录云首至问佛十四意经或云首至问十四事今有此经)<BR>&nbsp;阿般计泥洹经一卷(一本作陶射计泥洹经)<BR>&nbsp;四非常经一卷<BR>&nbsp;五失盖经一卷<BR>&nbsp;大爱道受诫经二卷(旧录云大爱道或云大爱道比丘尼今有此经)<BR>&nbsp;要真经一卷<BR>&nbsp;本无经一卷<BR>&nbsp;劝德经一卷<BR>&nbsp;十五德经一卷<BR>&nbsp;父母因缘经一卷<BR>&nbsp;不退转经四卷(或云不退转*轮经)<BR>&nbsp;长者法志妻经一卷(今有此经)<BR>&nbsp;金轮王经一卷<BR>&nbsp;慧行经一卷<BR>&nbsp;七智经一卷(作七知今有此经)<BR>&nbsp;未生王经一卷<BR>&nbsp;内外无为经一卷<BR>&nbsp;道净经一卷<BR>&nbsp;七事本末经一卷(旧录云七事行本经)<BR>&nbsp;难龙王经一卷(或云难龙经今有此经)<BR>&nbsp;阿陀三昧经一卷<BR>&nbsp;百宝三昧经一卷<BR>&nbsp;三乘经一卷<BR>&nbsp;耆域术经一卷(旧录云耆域四术经)<BR>&nbsp;五盖离疑经一卷<BR>&nbsp;太子智止经一卷<BR>&nbsp;大五浊经一卷(旧录云大五浊世经)<BR>&nbsp;道德章一卷<BR>&nbsp;苦相经一卷<BR>&nbsp;须佛得度经一卷<BR>&nbsp;由经一卷<BR>&nbsp;须菩提品经七卷(一本云法护出道行经同本异出也)<BR>&nbsp;三慧经一卷<BR>&nbsp;菩萨等行经一卷<BR>&nbsp;分然洹国迦罗越经一卷<BR>&nbsp;四无畏经一卷<BR>&nbsp;五阴事经一卷(今有此经)<BR>&nbsp;义决法事经一卷<BR>&nbsp;权变经一卷(旧录云文殊师利权变三昧经或云权变三昧经)<BR>&nbsp;十伛惒经一卷<BR>&nbsp;贤劫五百佛一卷<BR>&nbsp;七言禅利经一卷(旧录云伛惒七言禅利经)<BR>&nbsp;菩萨十伛惒经一卷<BR>&nbsp;十思惟经一卷<BR>&nbsp;分别六情经一卷<BR>&nbsp;三失盖经一卷<BR>&nbsp;佛宝三昧经一卷<BR>&nbsp;法志女经一卷<BR>&nbsp;文殊师利示现宝藏经二卷<BR>右五十九部凡七十九卷是凉土异经。</P>
<P>新集安公关中异经录第四</P>
<P>&nbsp;阿难为蛊道呪经一卷(旧录云阿难为蛊道所呪经)<BR>&nbsp;堕落优披塞经一卷(今有此经)<BR>&nbsp;萨惒萨王经一卷<BR>&nbsp;菩萨本行经一卷<BR>&nbsp;蓝达王经一卷(一名目连因缘功德经或云目连功德经今有此经)<BR>&nbsp;王舍城灵鹫山经一卷(旧录云王舍城灵鹫山要直经)<BR>&nbsp;阿多三昧经一卷<BR>&nbsp;思道经一卷<BR>&nbsp;人民求愿经一卷(今有此经)<BR>&nbsp;大珍宝积惟日经一卷<BR>&nbsp;陀贤王经一卷<BR>&nbsp;佛在竹园经一卷<BR>&nbsp;法为人经一卷<BR>&nbsp;道意经一卷<BR>&nbsp;堕迦罗问菩萨经一卷(今有此经)<BR>&nbsp;阿夷比丘经一卷<BR>&nbsp;颰陀悔过经一卷<BR>&nbsp;太子辟罗经一卷(旧录云太子壁罗经)<BR>&nbsp;沙弥罗经一卷<BR>&nbsp;八德经一卷<BR>&nbsp;善德经一卷<BR>&nbsp;方等决经一卷<BR>&nbsp;摩诃揵陀惟卫罗尽信比丘等度经一卷(旧录云尽信比丘经)<BR>&nbsp;比丘三事经一卷<BR>右二十四部凡二十四卷是关中异经。</P>
<P>新集律分为五部记录第五　出毗婆沙</P>
<P>佛泥洹后。大迦叶集诸罗汉。于王舍城安居。命优波离出律。八万法藏有八十诵。初大迦叶任持。第二阿难。第三末田地。第四舍那波提。第五优波掘。至百一十余年传授不异。一百一十余年后。阿育王出世。初大邪见。毁坏佛法焚烧经书。僧众星散。故八十诵灰灭。后值罗汉更生信心。忏悔除罪甚有神力。为铁轮王王阎浮提。能役鬼神。一日一夜坏舍利八塔造八万四千塔。还兴显佛法。请诸罗汉诵出经律。时有五大罗汉。各领徒众弘法。见解不同。或执开随制。共相传习。遂有五部出焉。十六大国随用并行。竞各进业皆获道证。自非圣道玄通。孰能使之然乎。后时五部异执纷然竞起。阿育王言。皆诵佛语。我今何以测其是非问僧。佛法断事云何。诸僧皆言。法应从多。阿育王即集五部僧共行筹当。尔时众取婆麁富罗部筹多。遂改此一部为摩诃僧祇摩诃僧祇者。大众名也。若就今时。此土行筹便此十诵律名摩诃僧祇也。大集经佛记。未来世当有此等律出世。与今事相应六名不异也。又有因缘经说。佛在世时有一长者。梦见一张白迭忽然自为五段。惊诣佛所请问其故。佛言。此乃我灭度后。律藏当分为五部。</P>
<P>新集律分为十八部记录第六</P>
<P>佛灭度二百年后。萨婆多部分出婆蹉部。婆蹉部又分出三部。一者法盛。二者名贤。三者六成。弥沙塞部分出中间见迦叶维部分出二部。一者僧伽提。二者式摩(一本三摩提)摩诃僧祇部四百年时分出六部。一者维迹。二者多闻三者施设。四者毗陀五者施罗六者上施罗。又一本昙无德部(此十八部见有同异文烦不复备写)。</P>
<P>新集律来汉地四部序录第七</P>
<P>昔甘露初开经法。是先因事结戒。律教方盛及迭梦表其五分。而彼毱多当其异部。故知道运推移。化缘不壹矣。至于中夏闻法亦先经而后律。律藏稍广。始自晋末而迦叶维部犹未东被。既总集五家。故存其名录。若乃梵文至止之岁。胡汉宣译之人。大众讲集之处。名德书翰之文。并具举遗事交相为证。使览者昭然究其始末云尔。</P>
<P>&nbsp;萨婆多部十诵律(六十一卷)<BR>萨婆多部者。梁言一切有也。所说诸法一切有相。学内外典好破异道。所集经书说无有我所。受难能答以此为号。昔大迦叶具持法藏。次传阿难。至于第五师优波掘。本有八十诵。优波掘以后世钝根不能具受故。删为十诵。以诵为名。谓法应诵持也。自兹以下师资相传五十余人。至秦弘始之中。有罽宾沙门弗若多罗。诵此十诵胡本来游关右。罗什法师于长安逍遥园三千僧中共译出之。始得二分余未及竟。而多罗亡。俄而有外国沙门昙摩流支。续至长安。于是庐山远法师慨律藏未备思在究竟。闻其至止。乃与流支书曰。佛教之兴先行上国。自分流以来近四百年。至于沙门德式所阙犹多。顷西域道士弗若多罗者。是罽宾持律。其人讽十诵胡本。有鸠摩耆婆者。通才博见。为之传译。十诵之中始备其二。多罗早丧中涂而废。不得究竟大业。慨恨良深。传闻仁者赍此经自随。甚欣所遇。冥运之来岂人事而已耶想弘道为物感时而动。叩之有人。必情无所吝。若能为律学之众留此经本。开示梵行洗其耳目。使始涉之流不失无上之津。参怀胜业者日月弥朗。此则惠深德厚。人神同感矣。幸望垂怀不孤往心一二。悉诸道人所具。不复多白。昙摩流支得书。方于关中共什出所余律。遂具一部。凡五十八卷。后有罽宾律师卑摩罗叉。来游长安。罗什先在西域。从其受律。罗叉后自秦适晋。住寿春石涧寺。重校十诵律本。名品遂正。分为六十一卷。至今相传焉。</P>
<P>&nbsp;昙无德四分律(四十卷或分四十五卷)<BR>昙无德者。梁言法镜。一音昙摩毱多。如来涅槃后。有诸弟子颠倒解义覆隐法藏。以覆法故名昙摩毱多。是为四分律。盖罽宾三藏法师佛陀耶舍所出也。初耶舍于罽宾诵四分律。不赍胡本而来游长安。秦司隶校尉姚爽欲请耶舍。于中寺安居。仍令出之姚。主以无胡本难可证信。众僧多有不同。故未之许也。罗什法师劝曰。耶舍甚有记功。数闻诵习。未曾脱误。于是姚主即以药方一卷民藉一卷并可四十许纸。令其诵之三日。便集僧执文请试之。乃至铢两人数年纪不谬一字。于是咸信伏。遂令出焉。故肇法师作长阿鋡序云。秦弘始十二年岁上章掩茂。右将军司隶校尉姚爽。于长安中寺集名德沙门五百人。请罽宾三藏佛陀耶舍出律藏。四分四十卷十四年讫。十五年岁昭阳奋若。出长阿含。凉州沙门佛念为译。秦国道士道含笔受。余以嘉运猥参听次。虽无翼善之功。而预亲承之末。略记时事以示来贤。又答江东隐士刘遗民书末云。法师于大寺出新至诸经。法藏渊旷日有异闻。禅师于宫寺教习禅道。门徒数百夙夜匪懈。邕邕肃肃致可欣乐。三藏法师于中寺出律。本末精悉若覩初制毘婆沙。于石羊寺出舍利弗阿毗昙胡本虽未及译。时问中事发言奇新。贫道一生预参嘉会遇兹盛化。自不覩释迦祇洹之集。余复何恨。而恨不得与道胜君子同斯法集耳。故撮举肇公书序以显其证焉。</P>
<P>&nbsp;婆麁富罗律(四十卷)<BR>婆麁富罗者。受持经典。皆说有我不说空相。犹如小儿。故名为婆麁富罗。此一名僧祇律。律后记云。中天竺昔时暂有恶王御世。三藏比丘及诸沙门。皆远避四奔。恶王既死善王更立还请沙门归国供养。时巴连弗邑有五百僧。欲断事。既无律师又阙律文。莫知承案即遣使到祇洹精舍。写此律文众共奉行。其后五部转集。诸律师执义不同各以相承为是。争论纷然。于时阿育王言。我今何以测其是非。于是问僧。佛法断事云何。皆言。法应从多王言。若尔当行筹。知何众多。既而行筹。婆麁富罗众筹甚多。以众多故。改名摩诃僧祇。摩诃僧祇者。言大众也。沙门释法显游西域于摩竭提巴连弗邑阿育王塔天王精舍。写得胡本赍还京都。以晋义熙十二年岁次寿星十一月。共天竺禅师佛驮跋陀。于道场寺译出。至十四年二月末乃讫。</P>
<P>&nbsp;弥沙塞律(三十四卷)<BR>弥沙塞者。佛诸弟子受持十二部经。不作地相水火风相虚空识相。是故名为弥沙塞部。此名为五分律。比丘释法显。于师子国所得者也。法显记云。显本求戒律。而北天竺诸国皆师师口传。无本可写。是以远涉乃至中天竺。于摩诃乘僧伽蓝得一部律。是摩诃僧祇。复得一部抄律可七千偈。是萨婆多众律。即此秦地众僧所行者也。又得杂阿毗昙心可六千偈。又得一部綖经二千五百偈。又得一部方等泥洹经可五千偈。又得摩诃僧祇阿毗昙。法显住三年。学胡书胡语。悉写之。于是还。又至师子国。二年更求得弥沙塞律胡本。法显以晋义熙二年还都。岁在寿星。众经多译。唯弥沙塞一部未及译出而亡。到宋景平元年七月。有罽宾律师佛大什。来至京都。其年冬十一月。琅瑘王练比丘释慧严竺道生于龙光寺。请外国沙门佛大什出之。时佛大什手执胡文。于阗沙门智胜为译。至明年十二月都讫。</P>
<P>&nbsp;迦叶维律(未知卷数)<BR>迦叶维者。一音迦叶毗。佛诸弟子受持十二部经。说无有我及以受者。轻诸烦恼犹如死尸。是故名为迦叶毗。此一部律不来梁地。昔先师献正。远适西域誓寻斯文。胜心所感多值灵瑞。而葱岭险绝弗果兹典。故知此律于梁土众僧未有其缘也。</P>
<P>右五部。其四部至中夏。凡一百有八十卷。部卷已入经录最限。</P>
<P>出三藏记集录中卷第三</P>
<P>出三藏记集录下卷第四</P>
<P>释僧佑撰</P>
<P>新集续撰失译杂经录第一</P>
<P>佑总集众经遍阅群录。新撰失译犹多卷部。声实纷糅尤难铨品。或一本数名。或一名数本。或妄加游字。以辞繁致殊。或撮半立题。以文省成异。至于书误益惑乱甚棼丝。故知必也正名。于斯为急矣。是以雠挍历年因而后定。其两卷以上凡二十六部。虽阙译人。悉是全典。其一卷以还五百余部。率抄众经全典。盖寡观其所抄。多出四鋡六度道地大集出曜贤愚及譬喻生经。并割品截揭撮略取义。强制名号仍成卷轴。至有题目浅拙名与实乖。虽欲启学实芜正典。其为愆谬良足深诫今悉标出本经注之目下。抄略既分全部自显。使沿波讨源还得本译矣。寻此录失源多有大经。详其来也。岂天坠而地踊哉。将是汉魏时来岁久录亡。抑亦秦凉宣梵成文届止。或晋宋近出忽而未详。译人之阙殆由斯欤。寻大法运流世移。六代撰注群录。独见安公。以此无源未足怪也。夫十二部经应病成药。而传法沦昧实可怅叹。佑所以杼轴于寻访。崎岖于纂录也。但陋学謏闻多所未周。明哲大士惠缝其阙。言贵拱璧。况法施哉。</P>
<P>&nbsp;大方便报恩经七卷<BR>&nbsp;杂譬喻经六卷(或云诸杂譬喻经)<BR>&nbsp;佛本行经五卷<BR>&nbsp;分别功德经五卷(一名增一阿含经疏迦叶阿难造)<BR>&nbsp;胡本经四卷(以是长安中出)<BR>&nbsp;大智度无极经四卷<BR>&nbsp;道神足无极变化经四卷(一名合道神足经)<BR>&nbsp;罗摩伽经三卷<BR>&nbsp;大方广如来性起微密藏经二卷(或云如来性起经)<BR>&nbsp;儒首菩萨无上清净分卫经二卷(一名决了诸法如幻化三昧经)<BR>&nbsp;菩萨璎珞本业经二卷(或云菩萨璎珞经)<BR>&nbsp;诸经菩萨名二卷<BR>&nbsp;诸经佛名二卷<BR>&nbsp;兴起行经二卷<BR>&nbsp;遗教三昧经二卷(或云遗教三昧法律经)<BR>&nbsp;净度三昧经二卷(或云净度经)<BR>&nbsp;未曾有因经二卷(或云未曾有经)<BR>&nbsp;大乘方便经二卷<BR>&nbsp;摩诃摩耶经二卷(或云摩耶经)<BR>&nbsp;阿那含经二卷<BR>&nbsp;益意经二卷<BR>&nbsp;那先经二卷<BR>&nbsp;旧譬喻经二卷<BR>&nbsp;杂譬喻经二卷<BR>&nbsp;大比丘威仪经二卷<BR>&nbsp;大比丘威仪经二卷(异出本此录先作异出字误作吴出今改正)<BR>&nbsp;观无量寿经一卷<BR>&nbsp;龙种尊国变化经一卷<BR>&nbsp;过去香莲华佛世界经一卷<BR>&nbsp;过去无边光净佛土经一卷<BR>&nbsp;东方善华世界佛坐震动经一卷<BR>&nbsp;无量乐佛土经一卷<BR>&nbsp;佛说往古性和佛国愿行法典经一卷(抄)<BR>&nbsp;见水世界经一卷(抄大集经)<BR>&nbsp;采华违王上佛授记妙华经一卷(或云采华违王经)<BR>&nbsp;佛说陀罗尼法门六种动经一卷(抄)<BR>&nbsp;佛入三昧一毛放大光明经一卷(抄)<BR>&nbsp;佛磬咳彻十方经一卷(抄方等大集经)<BR>&nbsp;佛见梵天顶经一卷(抄)<BR>&nbsp;佛迹见千辐轮相经一卷(抄)<BR>&nbsp;佛脐化出菩萨经一卷(抄)<BR>&nbsp;佛变时会身经一卷(抄)<BR>&nbsp;佛心总持经一卷(与生经所出心总持经大同小异)<BR>&nbsp;佛以三事笑经一卷(抄六度集)<BR>&nbsp;佛见牧牛者示道经一卷<BR>&nbsp;世尊系念经一卷(抄阿鋡)<BR>&nbsp;如来神力经一卷(抄杂阿鋡)<BR>&nbsp;作佛形像经一卷(或作优填王作佛形像经或云作像因缘经)<BR>&nbsp;有称十方佛名得多福经一卷(抄)<BR>&nbsp;三千佛名经一卷<BR>&nbsp;千佛因缘经一卷<BR>&nbsp;称扬诸佛功德经一卷(抄三卷称扬佛功德经)<BR>&nbsp;过去五十三佛名一卷(出药王药上观亦出如来藏经)<BR>&nbsp;五十三佛名经一卷<BR>&nbsp;三十五佛名经一卷(出决定毗尼经)<BR>&nbsp;八部佛名经一卷<BR>&nbsp;十方佛名经一卷<BR>&nbsp;贤劫千佛名经一卷(唯有佛名与昙无兰所出四谛经千佛名异)<BR>&nbsp;称扬百七十佛名经一卷(或云百七十佛名)<BR>&nbsp;德内丰严王佛名经一卷(抄)<BR>&nbsp;南方佛名经一卷(冶城寺经)<BR>&nbsp;灭罪得福佛名经一卷<BR>&nbsp;观世音求十方佛各为授记经一卷(抄)<BR>&nbsp;观世音所说行法经一卷(是呪经)<BR>&nbsp;光世音经一卷(出正法华经或云光世音普门品)<BR>&nbsp;观世音经一卷(出新法华)<BR>&nbsp;观药王药上二菩萨经一卷(或云药王药上二菩萨观经或云药王药上观经)<BR>&nbsp;请观世音经一卷(一名请观世音菩萨消伏毒害陀罗尼呪经)<BR>&nbsp;文殊师利授记经一卷<BR>&nbsp;文殊师利般涅槃经一卷<BR>&nbsp;濡首童真经一卷<BR>&nbsp;弥勒菩萨本愿待时成佛经一卷(抄)<BR>&nbsp;弥勒下生经一卷(异出本)<BR>&nbsp;弥勒为女身经一卷<BR>&nbsp;大光明菩萨百四十八愿经一卷(抄)<BR>&nbsp;无言菩萨流通法经一卷(抄大集)<BR>&nbsp;虚空藏菩萨问持经几福经一卷(抄)<BR>&nbsp;寂调意所问经一卷(一名如来所说清净调伏)<BR>&nbsp;大云密藏菩萨问大海三昧经一卷(抄方等大云经)<BR>&nbsp;宝日光明菩萨问莲华国相貌经一卷(抄)<BR>&nbsp;功德宝光菩萨问护持经一卷(抄)<BR>&nbsp;师子出雷音菩萨问文殊成佛时经一卷(抄)<BR>&nbsp;师子出雷音菩萨问文殊师利发心经一卷(抄)<BR>&nbsp;自在王菩萨问如来警戒经一卷(抄)<BR>&nbsp;萨陀波伦菩萨求深般若图像经一卷<BR>&nbsp;无垢施菩萨分别应辩经一卷(即是异出离垢经)<BR>&nbsp;光昧菩萨造七宝梯经一卷(抄方等大集经)<BR>&nbsp;三曼陀颰陀罗菩萨经一卷<BR>&nbsp;寂意菩萨问五浊经一卷(抄)<BR>&nbsp;无言菩萨经一卷(抄方等大集经)<BR>&nbsp;儒童菩萨经一卷(抄六度集或云儒童经)<BR>&nbsp;异出菩萨本起经一卷<BR>&nbsp;菩萨十住行道品经一卷(抄)<BR>&nbsp;菩萨十法住经一卷<BR>&nbsp;菩萨十道地经一卷<BR>&nbsp;大方广菩萨十地经一卷(与护公所出十地大同小异)<BR>&nbsp;菩萨缘身五十事经一卷(与五十缘身行大同小异)<BR>&nbsp;菩萨三法经一卷(抄)<BR>&nbsp;菩萨五法行经一卷(抄)<BR>&nbsp;菩萨六法行经一卷(抄)<BR>&nbsp;菩萨生地经一卷<BR>&nbsp;菩萨所生地经一卷<BR>&nbsp;菩萨戒自在经一卷(抄)<BR>&nbsp;菩萨戒要义经一卷(抄菩萨戒)<BR>&nbsp;菩萨戒经一卷(异出本似抄)<BR>&nbsp;菩萨受戒经一卷(异出)<BR>&nbsp;受菩萨戒次第十法一卷<BR>&nbsp;菩萨戒独受坛文一卷<BR>&nbsp;菩萨初发心经一卷(抄)<BR>&nbsp;菩萨求佛本业经一卷<BR>&nbsp;菩萨庄严璎珞经一卷(抄)<BR>&nbsp;菩萨本愿经一卷(抄)<BR>&nbsp;菩萨本愿行品经一卷(抄)<BR>&nbsp;菩萨出要行无碍法门经一卷<BR>&nbsp;菩萨导行经一卷(抄)<BR>&nbsp;菩萨诸苦行经一卷(抄)<BR>&nbsp;菩萨宿命经一卷<BR>&nbsp;菩萨奉施诸塔作愿念经一卷(抄)<BR>&nbsp;菩萨如意神通经一卷(抄)<BR>&nbsp;菩萨忏悔法一卷<BR>&nbsp;菩萨忏悔法一卷(异本)<BR>&nbsp;菩萨受斋经一卷<BR>&nbsp;菩萨布施忏悔法一卷(抄决定毗尼经)<BR>&nbsp;菩萨以明离鬼妻经一卷(出六度集)<BR>&nbsp;菩萨求五眼法一卷(或云五眼文)<BR>&nbsp;菩萨呵家过经一卷(抄)<BR>&nbsp;菩萨呵睡眠经一卷(抄)<BR>&nbsp;初发意菩萨行易行法一卷(出十住论易行品)<BR>&nbsp;初发意菩萨常昼夜六时行五事经一卷<BR>&nbsp;六菩萨名经一卷<BR>&nbsp;迦叶赴佛泥洹经一卷(或云佛般泥洹时迦叶赴佛经)<BR>&nbsp;迦叶责阿难双度罗汉喻经一卷(一名迦叶诘阿难经)<BR>&nbsp;佛往慰迦叶病经一卷<BR>&nbsp;摩诃迦叶度贫母经一卷<BR>&nbsp;大迦叶遇尼干子经一卷(抄长阿鋡)<BR>&nbsp;舍利弗问宝女经一卷(抄)<BR>&nbsp;舍利弗叹宝女说不可思议经一卷<BR>&nbsp;舍利弗等比丘得身作证经一卷<BR>&nbsp;舍利弗般泥洹经一卷(出生经)<BR>&nbsp;目连降龙经一卷(或云降龙王经或云降龙经)<BR>&nbsp;目连弟布施望即报经一卷(抄)<BR>&nbsp;阿难同学经一卷(抄阿鋡)<BR>&nbsp;阿难见水光瑞经一卷(抄)<BR>&nbsp;阿难见伎乐啼哭无常经一卷(抄阿鋡)<BR>&nbsp;阿难问事佛吉凶经一卷(或云阿难问事经)<BR>&nbsp;阿难或经一卷(抄人本欲生经)<BR>&nbsp;佛命阿难诣最胜长者经一卷(抄)<BR>&nbsp;迦旃延无常经一卷(出生经)<BR>&nbsp;阿那律思目连神力经一卷(抄)<BR>&nbsp;阿那律七念章经一卷<BR>&nbsp;请般特比丘经一卷<BR>&nbsp;请宾头卢法一卷<BR>&nbsp;尊者薄拘罗经一卷(抄中阿含)<BR>&nbsp;婆拘卢答异学问经一卷(抄)<BR>&nbsp;尊者瞿低迦独一思惟经一卷(抄阿鋡)<BR>&nbsp;优陀夷坐树下寂静调伏经一卷(抄阿鋡)<BR>&nbsp;罗汉迦留陀夷经一卷<BR>&nbsp;罗汉遇瓶沙王经一卷(抄阿鋡)<BR>&nbsp;央掘魔罗归化经一卷(抄)<BR>&nbsp;佛降央掘魔人民欢喜经一卷(抄)<BR>&nbsp;央掘魔悔过法经一卷(抄)<BR>&nbsp;帝释施央掘魔法服经一卷(抄)<BR>&nbsp;鸯掘髻经一卷<BR>&nbsp;鸯掘魔母因缘经一卷(抄)<BR>&nbsp;罗旬逾经一卷<BR>&nbsp;浮弥经一卷(抄增一阿鋡)<BR>&nbsp;和难释经一卷(出生经)<BR>&nbsp;和难经一卷(出生经)<BR>&nbsp;难提释经一卷<BR>&nbsp;金师精舍尊者病经一卷(抄)<BR>&nbsp;调达问佛颜色经一卷(抄)<BR>&nbsp;调达教人为恶经一卷(抄六度集)<BR>&nbsp;波利比丘谤梵行经一卷(抄)<BR>&nbsp;阿梵和利比丘无常经一卷(抄)<BR>&nbsp;摩诃比丘经一卷(抄)<BR>&nbsp;瞻婆比丘经一卷(抄)<BR>&nbsp;拘提比丘经一卷<BR>&nbsp;聪明比丘经一卷(抄)<BR>&nbsp;善呗比丘经一卷<BR>&nbsp;深浅学比丘经一卷(抄)<BR>&nbsp;大悲比丘本愿经一卷(抄)<BR>&nbsp;沙曷比丘功德一卷(旧录云沙曷比丘经)<BR>&nbsp;差摩比丘喻重病经一卷(抄杂阿含)<BR>&nbsp;坐禅比丘命过生天经一卷(抄出曜经)<BR>&nbsp;分卫比丘经一卷(出生经)<BR>&nbsp;比丘各言志经一卷(出生经)<BR>&nbsp;比丘疾病经一卷(出生经)<BR>&nbsp;比丘求证人经一卷(抄)<BR>&nbsp;比丘于色厌离经一卷(抄阿含)<BR>&nbsp;比丘问佛何故舍世学道经一卷(抄出曜经)<BR>&nbsp;比丘避女恶名欲自杀经一卷(抄)<BR>&nbsp;比丘问佛多优婆塞命终经一卷(抄中阿含)<BR>&nbsp;佛为比丘说三法经一卷(抄)<BR>&nbsp;佛为比丘说大力经一卷(抄)<BR>&nbsp;佛为比丘说极深险处经一卷(抄)<BR>&nbsp;佛为比丘说烧头喻经一卷(抄杂阿含)<BR>&nbsp;佛为诸比丘说莫思惟世间思惟经一卷<BR>&nbsp;佛为年少比丘说正事经一卷(抄)<BR>&nbsp;佛看比丘病不受长者请经一卷(抄出曜)<BR>&nbsp;佛度旃陀罗儿经一卷<BR>&nbsp;大力士出家得道经一卷(一名力士跋陀经抄杂阿含)<BR>&nbsp;猎师舍家学道经一卷(抄出曜)<BR>&nbsp;长者子六过出家经一卷(抄出曜)<BR>&nbsp;二老男女见佛出家得道经一卷(抄)<BR>&nbsp;泥洹后诸比丘经一卷(或云小般泥洹经或云泥洹后变记经或云泥洹后比丘世变经或云佛般泥洹后比丘世变经)<BR>&nbsp;外道出家经一卷(抄)<BR>&nbsp;出家缘经一卷<BR>&nbsp;泥洹后千岁中变记一卷(或云千岁变经)<BR>&nbsp;真伪沙门经一卷(或云真伪经)<BR>&nbsp;窃为沙门经一卷(抄)<BR>&nbsp;僧名数事行一卷<BR>&nbsp;淳陀沙弥经一卷<BR>&nbsp;瞿昙弥经一卷(抄)<BR>&nbsp;瞿昙弥记果经一卷(抄)<BR>&nbsp;佛母般泥洹经一卷<BR>&nbsp;比丘尼现变经一卷(抄)<BR>&nbsp;母子作比丘僧比丘尼意乱经一卷(一名学人意乱经出增一阿含)<BR>&nbsp;旃阇摩暴志谤佛经一卷(出生经)<BR>&nbsp;优波离问佛经一卷<BR>&nbsp;比丘诸禁律一卷<BR>&nbsp;沙弥十戒经一卷(旧录云沙弥戒)<BR>&nbsp;沙弥威仪一卷<BR>&nbsp;沙弥尼戒一卷<BR>&nbsp;比丘尼十戒经一卷<BR>&nbsp;受十善戒经一卷<BR>&nbsp;摩诃僧祇部比丘随用要集法一卷(或云摩诃僧祇律比丘要集)<BR>&nbsp;清信士阿夷扇持经一卷(出生经)<BR>&nbsp;释种问优婆塞经一卷(抄阿含)<BR>&nbsp;优婆塞五法经一卷(抄)<BR>&nbsp;贤者五福经一卷<BR>&nbsp;贤者五戒经一卷(抄)<BR>&nbsp;贤者威仪一卷(或云贤者威仪法)<BR>&nbsp;优婆塞五戒经一卷<BR>&nbsp;优婆塞威仪经一卷<BR>&nbsp;弟子学有三辈经一卷(或云三品弟子经)<BR>&nbsp;弟子死复生经一卷(或云死亡更生经)<BR>&nbsp;弟子为耆域术慢戒经一卷<BR>&nbsp;弟子过命经一卷(出生经)<BR>&nbsp;弟子问事佛吉凶经一卷<BR>&nbsp;梵王变身经一卷(抄)<BR>&nbsp;梵天诣婆罗门讲堂经一卷(抄)<BR>&nbsp;帝释礼三宝供养经一卷(抄)<BR>&nbsp;天帝释受戒经一卷(抄)<BR>&nbsp;释提桓因诣目连放光经一卷(抄)<BR>&nbsp;帝释慈心战胜经一卷<BR>&nbsp;天于阿修罗欲鬪战经一卷(抄长阿含)<BR>&nbsp;诸天阿须伦鬪经一卷<BR>&nbsp;比丘问佛释提桓因因缘经一卷(出杂阿含)<BR>&nbsp;比丘浴遇天子放光经一卷(抄)<BR>&nbsp;明星天子问慈经一卷(抄方等大集)<BR>&nbsp;悉鞞梨天子诣佛说偈经一卷(抄杂阿含)<BR>&nbsp;欢乐过差天经一卷(抄出曜)<BR>&nbsp;三十三天园观经一卷(抄增一阿含)<BR>&nbsp;四天王经一卷(后有呪似后人所附)<BR>&nbsp;四天王案行世间经一卷(抄)<BR>&nbsp;诸天经一卷(旧录云诸天事经)<BR>&nbsp;天神禁宝经一卷(抄义足)<BR>&nbsp;诸天问如来警戒不思议经一卷(抄方等大集经)<BR>&nbsp;梵天策经一卷(异出本)<BR>&nbsp;魔王变身经一卷(抄)<BR>&nbsp;魔娆乱经一卷(与魔王试目连大同小异)<BR>&nbsp;魔王入苦宅经一卷(抄方等大集)<BR>&nbsp;魔作不净色欲娆乱经一卷(抄阿含)<BR>&nbsp;魔化比丘经一卷(旧录云魔比丘经)<BR>&nbsp;魔化年少诣佛说偈经一卷(抄杂阿含)<BR>&nbsp;太白魔王坚信经一卷(抄方等大集)<BR>&nbsp;佛弟子化魔子颂偈经一卷(抄方等大集)<BR>&nbsp;魔女闻佛说法得男身经一卷(抄方等大集)<BR>&nbsp;魔业经一卷(抄)<BR>&nbsp;偈经一卷(抄大集)<BR>&nbsp;开化魔经一卷(抄方等大集)<BR>&nbsp;过魔法界经一卷(抄方等大集)<BR>&nbsp;佛问阿须轮大海有减经一卷(抄阿含)<BR>&nbsp;转轮圣王七宝见世间经一卷(抄)<BR>&nbsp;转轮圣王七宝具足经一卷(抄)<BR>&nbsp;转轮圣王发心求净土经一卷(抄)<BR>&nbsp;净饭王般泥洹经一卷<BR>&nbsp;顶生王因缘经一卷(旧录云顶生王经)<BR>&nbsp;顶生王故事经一卷<BR>&nbsp;频毗婆王诣佛供养经一卷(抄)<BR>&nbsp;阿阇世王问五逆经一卷(抄)<BR>&nbsp;阿阇世王问瞋恨从何生经一卷(抄)<BR>&nbsp;阿阇世王受决经一卷<BR>&nbsp;韦提希子月夜问天人经一卷(抄)<BR>&nbsp;波斯匿王承佛神力到宝坊经一卷(抄方等大集)<BR>&nbsp;波斯匿王问何欲最乐经一卷(抄阿含)<BR>&nbsp;波斯匿王诣佛有五威仪经一卷(抄阿含)<BR>&nbsp;波斯匿王欲伐央掘魔罗经一卷(抄)<BR>&nbsp;波斯匿王太后崩尘土坌身经一卷(抄阿含)<BR>&nbsp;波斯匿王祖母命终经一卷<BR>&nbsp;波斯匿王女命过诣佛经一卷(抄阿含)<BR>&nbsp;流离王攻释子经一卷(抄)<BR>&nbsp;优填王经一卷<BR>&nbsp;阿育王获果报经一卷(抄杂阿含)<BR>&nbsp;阿育王于佛所生大敬信经一卷(抄杂阿含)<BR>&nbsp;阿育王供养道场树经一卷(抄杂阿含)<BR>&nbsp;阿育王施半阿摩勒果经一卷(抄杂阿含)<BR>&nbsp;一切施王所行[坛&gt;檀]波罗蜜经一卷(或云行檀波罗蜜经)<BR>&nbsp;功德庄严王八万四千岁请佛经一卷<BR>&nbsp;镜面王经一卷(出六度集)<BR>&nbsp;察微王经一卷(出六度集)<BR>&nbsp;摩天国王经一卷(上同)<BR>&nbsp;桀贪王经一卷(出六度集)<BR>&nbsp;犍陀王经一卷<BR>&nbsp;萨罗王经一卷(抄或云萨罗国王)<BR>&nbsp;长寿王经一卷(抄出曜经非安公所载者)<BR>&nbsp;阿质王经一卷<BR>&nbsp;摩诃王经一卷(异出)<BR>&nbsp;惟楼王师子潼经一卷(或云惟楼师子潼譬喻经)<BR>&nbsp;国王五人经一卷(出生经)<BR>&nbsp;国王成就五法久存于世经一卷(抄阿含)<BR>&nbsp;国王厌世典经一卷(抄出曜)<BR>&nbsp;舍头谏太子二十八宿经一卷(旧录云舍头谏经一名虎耳)<BR>&nbsp;太子刷护经一卷(抄)<BR>&nbsp;五百王子作净土愿经一卷(抄)<BR>&nbsp;调伏王子心经一卷(抄方等大集)<BR>&nbsp;阿那邠祁化七子经一卷(抄阿含)<BR>&nbsp;诲子经一卷<BR>&nbsp;教子经一卷(一名须达教子经旧录云须达训子经)<BR>&nbsp;福子经一卷<BR>&nbsp;二童子见佛说偈供养经一卷<BR>&nbsp;三幼童经一卷(抄)<BR>&nbsp;佛问四童子经一卷(抄)<BR>&nbsp;五百幼童经一卷(出生经)<BR>&nbsp;童子问佛乞食事经一卷(抄出曜)<BR>&nbsp;童子善射术经一卷(抄出曜)<BR>&nbsp;逝童子经一卷(与菩萨逝经大同小异)<BR>&nbsp;长寿童子病见世尊经一卷(抄)<BR>&nbsp;小儿闻法即解经一卷<BR>&nbsp;长者威施所问菩萨修行经一卷(或云菩萨修行经或云长者修行经)<BR>&nbsp;长者梨师达多兄弟二人诣世尊经一卷(抄中阿含)<BR>&nbsp;长者贤首经一卷<BR>&nbsp;长者夜输得非常观经一卷(抄出曜)<BR>&nbsp;长者命终生无热天经一卷(抄杂阿含)<BR>&nbsp;长者命终生兜率天经一卷(抄阿含)<BR>&nbsp;长者诣佛说子妇不恭经一卷(抄阿含)<BR>&nbsp;长者子制经一卷<BR>&nbsp;长者子懊恼三处经一卷(或云三处恼经)<BR>&nbsp;长者命终无子付嘱经一卷<BR>&nbsp;独富长者财物无付经一卷(抄)<BR>&nbsp;悭贪长者经一卷(抄与日难经大同)<BR>&nbsp;最胜长者受呪愿经一卷<BR>&nbsp;申越长者悔过供佛经一卷(抄)<BR>&nbsp;弃恶长者问菩萨法经一卷(抄)<BR>&nbsp;质多罗长者请比丘经一卷<BR>&nbsp;佛为拘罗长者说根熟经一卷(抄)<BR>&nbsp;佛神力救长者子经一卷(抄)<BR>&nbsp;树提摩纳发菩提心誓愿经一卷(抄)<BR>&nbsp;郁伽居士见佛说法醒悟经一卷(抄阿含)<BR>&nbsp;毗罗斯那居士五欲娱乐经一卷(抄阿含)<BR>&nbsp;十支居士八城人经一卷(抄中阿含)<BR>&nbsp;离车不放逸经一卷(抄)<BR>&nbsp;无畏离车白阿难经一卷(抄阿含)<BR>&nbsp;七老婆罗门请为弟子经一卷<BR>&nbsp;四咤婆罗门出家得道经一卷(抄阿含)<BR>&nbsp;婆罗门虚伪经一卷(抄阿含)<BR>&nbsp;婆罗门服白经一卷(抄阿含)<BR>&nbsp;婆罗门通达论经一卷(抄)<BR>&nbsp;婆罗门解知众术经一卷(抄阿含)<BR>&nbsp;婆罗门行经一卷(抄阿含)<BR>&nbsp;婆罗门问佛布施得福经一卷(抄)<BR>&nbsp;婆罗门子命终爱念不离经一卷(抄中阿含)<BR>&nbsp;婆罗门问世尊将来世有几佛经一卷(抄)<BR>&nbsp;婆罗门避死经一卷(抄阿含)<BR>&nbsp;逗遮婆罗门论议出家经一卷(抄杂阿含)<BR>&nbsp;善德婆罗门求舍利经一卷<BR>&nbsp;善德婆罗门问提婆达经一卷<BR>&nbsp;佛化火与婆罗门出家经一卷(抄杂阿含)<BR>&nbsp;不与婆罗门等争讼经一卷(抄)<BR>&nbsp;佛为婆罗门说四法经一卷(抄)<BR>&nbsp;佛为婆罗门说耕经一卷(抄杂阿含)<BR>&nbsp;佛为老婆罗门说偈经一卷(抄杂阿含)<BR>&nbsp;佛为黄竹园老婆罗门说学经一卷(抄中阿含)<BR>&nbsp;佛为频头婆罗门说像类经一卷(抄)<BR>&nbsp;佛为年少婆罗门说知善不善经一卷(抄)<BR>&nbsp;佛为憍慢婆罗门说偈经一卷(抄)<BR>&nbsp;佛为事火婆罗门说悟道经一卷(抄阿含)<BR>&nbsp;佛为阿支罗迦叶说自他作苦经一卷(抄)<BR>&nbsp;佛为调马聚落主说法经一卷(抄阿含)<BR>&nbsp;六师结誓经一卷(抄)<BR>&nbsp;审裸形子经一卷(出生经)<BR>&nbsp;外道问佛鬪战生天因缘经一卷(抄阿含)<BR>&nbsp;外道问佛生欢喜天因缘经一卷(抄杂阿含)<BR>&nbsp;佛将比丘优婆乞人游行遇外道说法经一卷(抄)<BR>&nbsp;佛为外道须深说离欲经一卷(抄)<BR>&nbsp;外道诱质多长者经一卷<BR>&nbsp;外道仙尼说度经一卷(抄)<BR>&nbsp;仙人说阿修罗归化经一卷(抄阿含)<BR>&nbsp;仙人拨劫经一卷(出生经或云仙人拨劫喻)<BR>&nbsp;五仙人经一卷(出生经)<BR>&nbsp;宝海梵志成就大悲经一卷(抄)<BR>&nbsp;宝海梵志请如来经一卷(抄)<BR>&nbsp;无害梵志执志经一卷<BR>&nbsp;光华梵志经一卷(出生经)<BR>&nbsp;梵志劝转轮王发菩提经一卷(抄)<BR>&nbsp;梵志问佛师经一卷<BR>&nbsp;梵志问世间减损经一卷<BR>&nbsp;梵志向佛说梦经一卷(抄)<BR>&nbsp;梵志子死稻败经一卷(抄)<BR>&nbsp;梵志避死经一卷<BR>&nbsp;梵志观无常得解脱经一卷<BR>&nbsp;梵志丧女经一卷<BR>&nbsp;佛开解梵志阿颰经一卷(抄阿含或云梵志阿颰)<BR>&nbsp;降千梵志经一卷(抄阿含)<BR>&nbsp;度梵志经一卷(抄)<BR>&nbsp;梵志试火恩经一卷(抄)<BR>&nbsp;梵志计水净经一卷(抄阿含)<BR>&nbsp;梵志经一卷<BR>&nbsp;宝女问慧经一卷(抄四卷宝女所出)<BR>&nbsp;宝女问三十二相经一卷(抄)<BR>&nbsp;宝施女经一卷(抄)<BR>&nbsp;[木*奈]女经一卷(抄中阿含)<BR>&nbsp;莲华女经一卷<BR>&nbsp;金色女经一卷(异出本)<BR>&nbsp;不庄挍女经一卷<BR>&nbsp;七女本经一卷<BR>&nbsp;前世诤女经一卷(出生经)<BR>&nbsp;三摩竭经一卷(与分惒檀王经大同小异)<BR>&nbsp;摩邹女经一卷<BR>&nbsp;摩邓女经一卷(抄与摩邹女同)<BR>&nbsp;女人欲炽荒迷经一卷(抄出曜)<BR>&nbsp;贫女为国王夫人经一卷<BR>&nbsp;罗阅城人民请佛经一卷(抄)<BR>&nbsp;释家毕罪经一卷(出生经)<BR>&nbsp;过去鸣鼓人经一卷(抄杂阿含)<BR>&nbsp;过去弹琴人经一卷(抄)<BR>&nbsp;杀身济贾人经一卷(出六度经)<BR>&nbsp;杀龙济一国人经一卷(出六度集)<BR>&nbsp;堕珠海水中经一卷(出生经)<BR>&nbsp;懈怠耕者经一卷(旧录云懈怠耕儿经)<BR>&nbsp;商人脱贼难经一卷(抄)<BR>&nbsp;商人子作佛事经一卷(抄长阿含)<BR>&nbsp;昔有二人相爱敬经一卷(抄出曜)<BR>&nbsp;善生子经一卷(旧录云善生子一名异出六向拜经)<BR>&nbsp;尸迦罗越六向拜经一卷(与护公大六拜事同辞异)<BR>&nbsp;世间强盗布施经一卷(抄增一阿含)<BR>&nbsp;舍卫人丧子发狂经一卷(抄阿含)<BR>&nbsp;贫子得财发狂经一卷<BR>&nbsp;乞儿发恶心经一卷(抄)<BR>&nbsp;瓦师逃走经一卷(抄出曜)<BR>&nbsp;贫穷老公经一卷(或云贫老经)<BR>&nbsp;老母经一卷<BR>&nbsp;孤母丧一子经一卷<BR>&nbsp;负为牛者经一卷(出生经)<BR>&nbsp;子命过经一卷(出生经)<BR>&nbsp;二侨士经一卷(抄出曜)<BR>&nbsp;阿遬达经一卷<BR>&nbsp;树提伽经一卷<BR>&nbsp;鞞摩肃经一卷(抄中阿含)<BR>&nbsp;夫那罗经一卷<BR>&nbsp;阿兰那经一卷<BR>&nbsp;那赖经一卷(出生经)<BR>&nbsp;那先经一卷(异出本)<BR>&nbsp;大意经一卷<BR>&nbsp;释摩男本经一卷<BR>&nbsp;申日兜本经一卷<BR>&nbsp;堕蓝本经一卷(或云堕蓝本文别录云是异出维蓝)<BR>&nbsp;君臣经一卷(出生经)<BR>&nbsp;夫妇经一卷(出生经)<BR>&nbsp;舅甥经一卷(出生经)<BR>&nbsp;越难经一卷<BR>&nbsp;日难经一卷(即是越难经后说事少异)<BR>&nbsp;鹦鹉经一卷(抄中阿含)<BR>&nbsp;菩萨身为鸽王经一卷(出六度集)<BR>&nbsp;水牛王经一卷(出生经)<BR>&nbsp;鹿王经一卷(或云佛说昔为鹿王经)<BR>&nbsp;兔王经一卷(出生经)<BR>&nbsp;拘萨罗国乌王经一卷(出生经)<BR>&nbsp;雀王经一卷(出六度经)<BR>&nbsp;孔雀经一卷(出生经)<BR>&nbsp;野鸡经一卷(出生经)<BR>&nbsp;鹰鹞猎经一卷(抄增一阿含)<BR>&nbsp;罗婆鸟鹰所捉经一卷(抄)<BR>&nbsp;鵄鸟事经一卷(抄阿含)<BR>&nbsp;河中草龟经一卷(抄)<BR>&nbsp;大鱼事经一卷(抄)<BR>&nbsp;三鱼失水经一卷<BR>&nbsp;雪山无猴猨经一卷(抄)<BR>&nbsp;暴象经一卷<BR>&nbsp;赤[口*(隹/乃)]乌经一卷(或云赤鸟喻经)<BR>&nbsp;蛊狐乌经一卷(出生经)<BR>&nbsp;三种良马经一卷(抄)<BR>&nbsp;四种良马经一卷(抄阿含)<BR>&nbsp;群牛千头经一卷(抄)<BR>&nbsp;牧牛经一卷<BR>&nbsp;犊子经一卷<BR>&nbsp;驴驼经一卷(抄)<BR>&nbsp;[狂-王+乐]狗啮王经一卷(旧录云[狂-王+乐]狗经)<BR>&nbsp;猘狗经一卷(与[狂-王+乐]狗同)<BR>&nbsp;度脱狗子经一卷(或云度狗子经)<BR>&nbsp;猴狲与婢戏致变经一卷<BR>&nbsp;鳖猕猴经一卷(出生经)<BR>&nbsp;瞎[敝/雨]经一卷(抄)<BR>&nbsp;王后为蜣螂经一卷<BR>&nbsp;居士没故为妇鼻虫经一卷<BR>&nbsp;蛇行法经一卷(抄阿含)<BR>&nbsp;鬼问目连经一卷<BR>&nbsp;目连见众生身毛如箭经一卷(抄杂阿含)<BR>&nbsp;目连见大身众生然铁缠身经一卷(抄杂阿含)<BR>&nbsp;见一众生举体粪秽涂身经一卷(抄杂阿含)<BR>&nbsp;众生顶有铁磨盛火炽然经一卷(抄杂阿含)<BR>&nbsp;佛为诃到旷野鬼说法经一卷(抄阿含)<BR>&nbsp;铁城泥犁经<BR>&nbsp;泥犁经一卷(或云中阿含泥犁经)<BR>&nbsp;勤苦泥犁经一卷<BR>&nbsp;十八泥犁经一卷<BR>&nbsp;四泥犁经一卷<BR>&nbsp;地狱经一卷<BR>&nbsp;地狱众生相害经一卷<BR>&nbsp;地狱罪人众苦事经一卷(抄)<BR>&nbsp;佛为比丘说大热地狱经一卷(抄)<BR>&nbsp;罪业报应教化地狱经一卷<BR>&nbsp;摩诃乘精进度中罪报品一卷<BR>&nbsp;十法成就恶业入地狱经一卷(抄)<BR>&nbsp;比丘成就五法入地狱经一卷(抄阿含)<BR>&nbsp;调达入地狱经一卷(抄中阿含或云调达入地狱事)<BR>&nbsp;调达生身入地狱经一卷(抄出曜)<BR>&nbsp;夺那祇全身入地狱经一卷(抄)<BR>&nbsp;流离王生身入地狱经一卷(抄)<BR>&nbsp;盐王五天使者经一卷(旧录云盐王五使者经)<BR>&nbsp;福经一卷(抄阿鋡)<BR>&nbsp;数经一卷(抄杂阿含)<BR>&nbsp;时经一卷(或云时非时经)<BR>&nbsp;灌经一卷(或云四月八日灌经)<BR>&nbsp;意经一卷<BR>&nbsp;寤意经一卷<BR>&nbsp;正意经一卷<BR>&nbsp;恶意经一卷(抄阿含)<BR>&nbsp;骂意经一卷<BR>&nbsp;举钵经一卷(抄)<BR>&nbsp;息恚经一卷(抄中阿含)<BR>&nbsp;福行经一卷(抄阿含)<BR>&nbsp;忍辱经一卷<BR>&nbsp;福报经一卷(抄)<BR>&nbsp;法观经一卷<BR>&nbsp;身观经一卷(抄)<BR>&nbsp;多闻经一卷(抄)<BR>&nbsp;受持经一卷(抄阿含)<BR>&nbsp;伏淫经一卷(抄阿含)<BR>&nbsp;离睡经一卷<BR>&nbsp;应法经一卷(抄)<BR>&nbsp;乐想经一卷(抄)<BR>&nbsp;尊上经一卷<BR>&nbsp;医王经一卷(抄阿含)<BR>&nbsp;危脆经一卷<BR>&nbsp;柔软经一卷(抄)<BR>&nbsp;梵网经一卷(与护公录所出梵网六十二见大同小异)<BR>&nbsp;名称经一卷(抄)<BR>&nbsp;处处经一卷<BR>&nbsp;闲居经一卷(出生经)<BR>&nbsp;何苦经一卷(抄)<BR>&nbsp;无惧经一卷(抄)<BR>&nbsp;贫穷经一卷(抄阿含)<BR>&nbsp;求欲经一卷(抄阿含)<BR>&nbsp;分别经一卷<BR>&nbsp;衰利经一卷<BR>&nbsp;犯罪经一卷<BR>&nbsp;慢法经一卷(抄)<BR>&nbsp;邪见经一卷<BR>&nbsp;放逸经一卷(抄)<BR>&nbsp;无常经一卷(抄)<BR>&nbsp;恶道经一卷(抄阿含)<BR>&nbsp;积骨经一卷<BR>&nbsp;苦阴经一卷<BR>&nbsp;法社经一卷<BR>&nbsp;灌腊经一卷(或云般泥洹后四辈灌腊经)<BR>&nbsp;受岁经一卷(抄阿含)<BR>&nbsp;密具经一卷(出生经)<BR>&nbsp;腹使经一卷(出生经)<BR>&nbsp;晓食经一卷(抄修行道地晓了食器)<BR>&nbsp;普施经一卷(抄阿含)<BR>&nbsp;持斋经一卷<BR>&nbsp;盂兰经一卷<BR>&nbsp;杂赞经一卷(出生经)<BR>&nbsp;甘露道经一卷(抄似出曜)<BR>&nbsp;海八德经一卷<BR>&nbsp;恒水戒经一卷(旧录云恒水经)<BR>&nbsp;寂志果经一卷<BR>&nbsp;不坏净经一卷(抄杂阿鋡)<BR>&nbsp;具善根经一卷(抄)<BR>&nbsp;法施胜经一卷<BR>&nbsp;人弘法经一卷(抄大云经)<BR>&nbsp;寿命促经一卷(抄杂阿含)<BR>&nbsp;色无常经一卷(抄阿含)<BR>&nbsp;戒消灾经一卷(旧录云戒消伏)<BR>&nbsp;戒相应经一卷(抄或云戒相应法)<BR>&nbsp;护口意经一卷<BR>&nbsp;修行慈经一卷(抄)<BR>&nbsp;法灭尽经一卷<BR>&nbsp;未曾有经一卷(异出本)<BR>&nbsp;不净观经一卷(抄长阿含)<BR>&nbsp;心本净经一卷(抄文殊普超三昧经)<BR>&nbsp;无母子经一卷(抄)<BR>&nbsp;无吾我经一卷(抄)<BR>&nbsp;大枯树经一卷(与安公录枯树经大同小异)<BR>&nbsp;水上泡经一卷<BR>&nbsp;诸漏尽经一卷(或云诸尽经抄杂阿含)<BR>&nbsp;是我所经一卷(出生经)<BR>&nbsp;阿耨风经一卷(抄阿含)<BR>&nbsp;出曜华经一卷(抄出曜)<BR>&nbsp;华严净经一卷<BR>&nbsp;华严璎珞一卷<BR>&nbsp;观世楼炭经一卷(有三品)<BR>&nbsp;波若得经一卷<BR>&nbsp;惟日杂难经一卷<BR>&nbsp;处中行道经一卷(抄杂阿含)<BR>&nbsp;劝行有证经一卷<BR>&nbsp;修行劝意经一卷(抄中阿含)<BR>&nbsp;多增道章经一卷(旧录云多增道经一名异出十报法)<BR>&nbsp;内身观章经一卷<BR>&nbsp;忠心政行经一卷(出六度集或云忠心经旧录有大忠心经小忠心经)<BR>&nbsp;坚心政意经一卷(或云坚意经)<BR>&nbsp;罪业报应经一卷<BR>&nbsp;分明罪福经一卷<BR>&nbsp;舍诸世务经一卷<BR>&nbsp;摩诃剎头经一卷(与灌经同后事小异)<BR>&nbsp;天地成败经一卷(是抄众经)<BR>&nbsp;救护身命经一卷<BR>&nbsp;清净法行经一卷<BR>&nbsp;金刚清净经一卷(或云金刚三昧本性清净不坏不灭经)<BR>&nbsp;眼色相系经一卷(抄)<BR>&nbsp;禅思满足经一卷(抄阿含)<BR>&nbsp;修集士行经一卷<BR>&nbsp;承事胜己经一卷<BR>&nbsp;法古造行经一卷<BR>&nbsp;无始本际经一卷<BR>&nbsp;大慈无减经一卷(抄)<BR>&nbsp;慈仁不杀经一卷<BR>&nbsp;净除业障经一卷(抄净业障大本)<BR>&nbsp;栴檀涂塔经一卷<BR>&nbsp;求欲说法经一卷<BR>&nbsp;少多制戒经一卷<BR>&nbsp;异信异欲经一卷<BR>&nbsp;相应相可经一卷<BR>&nbsp;商人求财经一卷(抄)<BR>&nbsp;比丘世利经一卷(抄)<BR>&nbsp;恒水流澍经一卷(抄)<BR>&nbsp;信能渡河经一卷◎<BR>&nbsp;◎积木烧然经一卷(与枯树经大同小异)<BR>&nbsp;业喻多少经一卷(抄)<BR>&nbsp;前世三转经一卷<BR>&nbsp;除恐怖品经一卷(抄修行道地)<BR>&nbsp;良时难遇经一卷(抄)<BR>&nbsp;说法难值经一卷<BR>&nbsp;向邪违法经一卷(抄)<BR>&nbsp;邪业自活经一卷(出生经)<BR>&nbsp;众生身秽经一卷<BR>&nbsp;业阴因事经一卷<BR>&nbsp;求离牢狱经一卷(抄)<BR>&nbsp;阿含正行经一卷<BR>&nbsp;增一阿含经一卷(抄增一阿鋡)<BR>&nbsp;摩诃乘宝严经一卷<BR>&nbsp;十住毗婆沙经一卷(抄十住论)<BR>&nbsp;不退转*轮经一卷(抄)<BR>&nbsp;一音辩正法经一卷(抄)<BR>&nbsp;精勤四念处经一卷(抄)<BR>&nbsp;调伏众生业经一卷(抄)<BR>&nbsp;无病第一利经一卷(抄出曜)<BR>&nbsp;父母恩难报经一卷(抄中阿含)<BR>&nbsp;多倒见众生经一卷(抄)<BR>&nbsp;世间言美色经一卷(抄)<BR>&nbsp;形疾三品风经一卷(抄思惟略要法经)<BR>&nbsp;人受身入阴经一卷(抄修行道地)<BR>&nbsp;斫毒树复生经一卷(抄出曜)<BR>&nbsp;一切行不恒安经一卷(抄阿含)<BR>&nbsp;人身四百四病经一卷(抄)<BR>&nbsp;人身八十种虫经一卷(抄修行道地)<BR>&nbsp;人病医不能治经一卷(抄修行道地)<BR>&nbsp;祭亡人不得食经一卷(抄)<BR>&nbsp;分别善恶所起经一卷<BR>&nbsp;犯戒罪报轻重经一卷<BR>&nbsp;大乘方等要慧经一卷(或云方等慧经或云要慧经)<BR>&nbsp;佛遗日摩尼宝经一卷<BR>&nbsp;无崖际持法门经一卷(或云无崕际经)<BR>&nbsp;仁王护国般若波罗蜜经一卷<BR>&nbsp;阿难陀目佉尼呵离陀经一卷<BR>&nbsp;乐璎珞庄严方便经一卷(一名转女身菩萨经沙门法海译或云乐璎珞庄严女经)<BR>&nbsp;过去行檀波罗蜜经一卷(抄)<BR>&nbsp;本行六波罗蜜经一卷<BR>&nbsp;当来选择诸恶世界经一卷(抄)<BR>&nbsp;四大色身生厌离经一卷<BR>&nbsp;有众生三世作恶经一卷(抄)<BR>&nbsp;信人者生五种患经一卷<BR>&nbsp;以金贡太山赎罪经一卷<BR>&nbsp;人民疾疫受三归经一卷(抄阿含)<BR>&nbsp;受持佛名不堕恶道经一卷<BR>&nbsp;第一四门经一卷(出大十二门经)<BR>&nbsp;第二四门经一卷<BR>&nbsp;第三四门经(第三四门即名甘露道律经捡杂目录或有不称第三四门而直云甘露道律经者)<BR>&nbsp;佛入甘露调意经一卷(从第一四门至甘露调意凡四品并是大十二门经一部后人分品写出遂分成四经生经一部亦如此)<BR>&nbsp;楞伽阿跋多罗宝一切佛语断食肉章经一卷(抄大楞伽经所出或云楞伽抄经)<BR>&nbsp;三劫经一卷(抄长阿含)<BR>&nbsp;三小劫经一卷<BR>&nbsp;三毒经一卷(抄)<BR>&nbsp;三慧经一卷(抄)<BR>&nbsp;三行经一卷(抄阿含)<BR>&nbsp;三因缘经一卷(抄)<BR>&nbsp;三时过经一卷(抄杂阿含)<BR>&nbsp;四自在神通经一卷(抄)<BR>&nbsp;四品学法经一卷(抄)<BR>&nbsp;四食经一卷(抄)<BR>&nbsp;四未曾有法经一卷(抄阿含)<BR>&nbsp;四种人经一卷(抄)<BR>&nbsp;四人出现世间经一卷(抄阿含)<BR>&nbsp;五战鬪人经一卷(抄阿含)<BR>&nbsp;五阴成败经一卷(抄修行道经)<BR>&nbsp;五道轮转罪福报应经一卷<BR>&nbsp;六斋八戒经一卷<BR>&nbsp;七宝经一卷<BR>&nbsp;七处三观经一卷(异出抄杂阿含)<BR>&nbsp;八光经一卷<BR>&nbsp;八阳经一卷<BR>&nbsp;八关斋经一卷(异出)<BR>&nbsp;九伤经一卷<BR>&nbsp;十报三统略经一卷(异出)<BR>&nbsp;十二因缘章经一卷(旧录云十二因缘经)<BR>&nbsp;十一思惟念如来经一卷(抄阿含或云十一相思惟念如来经)<BR>&nbsp;十二游经一卷(旧录云十二由经)<BR>&nbsp;十二游经一卷(异本大同小异)<BR>&nbsp;十二头陀经一卷<BR>&nbsp;沙门为十二头陀经一卷<BR>&nbsp;十二品生死经一卷<BR>&nbsp;十八不共法经一卷(出宝女经)<BR>&nbsp;三十二相因缘经一卷(与安公失源所出三十二相大同小异)<BR>&nbsp;慈仁问八十种好经一卷(与安公失源所出八十种好大同小异)<BR>&nbsp;三十七品经一卷(异本)<B, R>&nbsp;三十七品经一卷(异本)<BR>&nbsp;宝积三昧文殊师利菩萨问法身经一卷(或云遗日宝积三昧文殊师利问法身经)<BR>&nbsp;空净天感应三昧经二卷(旧录云空净三昧经)<BR>&nbsp;自誓三昧经一卷(内题云独证品第四出比丘净行中与护公所出独证自誓三昧大同小异)<BR>&nbsp;佛印三昧经一卷<BR>&nbsp;法华三昧经一卷<BR>&nbsp;月灯三昧经一卷<BR>&nbsp;定意三昧经一卷<BR>&nbsp;般舟三昧念佛章经一卷<BR>&nbsp;四百三昧名经一卷(抄)<BR>&nbsp;庾伽三摩斯经一卷(译言修行略一名达磨多罗禅法或云达磨多罗菩萨撰禅经要集)<BR>&nbsp;禅定方便次第法经一卷<BR>&nbsp;禅要呵欲经一卷<BR>&nbsp;禅秘要经一卷(抄禅要秘密治病经所出)<BR>&nbsp;治禅鬼魅不安经一卷(抄禅要秘密治病经所出)<BR>&nbsp;阿练若习禅法经一卷(即是抄菩萨禅法第一卷)<BR>&nbsp;禅法一卷<BR>&nbsp;说数息事经一卷<BR>&nbsp;恒河譬经一卷(抄)<BR>&nbsp;须河譬喻经一卷<BR>&nbsp;须河譬经一卷(与前须河譬大同小异)<BR>&nbsp;灰河经一卷<BR>&nbsp;尘土灰河譬喻经一卷(与前灰河小异)<BR>&nbsp;水喻经一卷(抄阿含)<BR>&nbsp;铸金喻经一卷(抄)<BR>&nbsp;浮木譬喻经一卷<BR>&nbsp;田夫喻经一卷(抄阿含)<BR>&nbsp;婴儿譬喻经一卷(抄阿含)<BR>&nbsp;群牛譬经一卷(抄阿含)<BR>&nbsp;羊群喻经一卷(抄)<BR>&nbsp;大蛇譬喻经一卷(旧录云大蛇经)<BR>&nbsp;飞鸟喻经一卷(抄阿含)<BR>&nbsp;鳖喻经一卷(抄六度集)<BR>&nbsp;马喻经一卷(抄)<BR>&nbsp;箭喻经一卷(抄阿含)<BR>&nbsp;木杵喻经一卷(抄阿含)<BR>&nbsp;毒喻经一卷(出生经)<BR>&nbsp;毒草喻经一卷(出生经或云毒草经)<BR>&nbsp;毒悔喻经一卷(出生经)<BR>&nbsp;调达喻经一卷(抄)<BR>&nbsp;爪甲擎土譬经一卷(旧录云爪甲取土经)<BR>&nbsp;譬喻六人经一卷(抄骂意经)<BR>&nbsp;譬喻经一卷<BR>&nbsp;譬喻经一卷(异出)<BR>&nbsp;法句譬喻经一卷(凡十七事或云法句譬经)<BR>&nbsp;杂譬喻经一卷(凡十一事安法师载竺法护经目有譬喻经三百首二十五卷混无名目难可分别新撰所得并列定卷以晓览者寻此众本多出大经时失译名然护公所出或在其中矣)<BR>&nbsp;梵音偈本一卷<BR>&nbsp;陀罗尼偈一卷(抄)<BR>&nbsp;阿弥陀佛偈一卷<BR>&nbsp;后阿弥陀佛偈一卷<BR>&nbsp;七佛各说偈一卷<BR>&nbsp;赞七佛偈一卷<BR>&nbsp;深自知身偈一卷(旧录云自知偈)<BR>&nbsp;禅经偈一卷(抄禅经中偈)<BR>&nbsp;恒惒尼百句一卷<BR>&nbsp;五言咏颂本起一卷(一百四十二首)<BR>&nbsp;道行品诸经胡音解一卷<BR>&nbsp;灌顶七万二千神王护比丘呪经一卷<BR>&nbsp;灌顶十二万神王护比丘尼呪经一卷<BR>&nbsp;灌顶三归五戒带佩护身呪经一卷<BR>&nbsp;灌顶百结神王护身呪经一卷<BR>&nbsp;灌顶宫宅神王守镇左右呪经一卷<BR>&nbsp;灌顶冢墓因缘四方神呪经一卷<BR>&nbsp;灌顶伏魔封印大神呪经一卷<BR>&nbsp;灌顶摩尼罗亶大神呪经一卷<BR>&nbsp;灌顶召五方龙王摄疫毒神呪经一卷<BR>&nbsp;灌顶梵天神策经一卷<BR>&nbsp;灌顶普广经一卷(本名普广菩萨经或名灌顶随愿往生十方净土经凡十一经从七万二千神王呪至召五方龙王呪凡九经是旧集灌顶总名大灌顶经从梵天神策及普广经拔除过罪经凡三卷是后人所集足大灌顶为十二卷其拔除过罪经一卷摘入疑经录中故不两载)<BR>&nbsp;摩诃般若波罗蜜神呪一卷<BR>&nbsp;般若波罗蜜神呪一卷(异本)<BR>&nbsp;七佛所结麻油述呪一卷<BR>&nbsp;七佛所结麻油述呪一卷(异本)<BR>&nbsp;七佛神呪一卷<BR>&nbsp;七佛神呪一卷(结缕者异本)<BR>&nbsp;大神母结誓呪一卷<BR>&nbsp;大神将军呪一卷<BR>&nbsp;八吉祥神呪一卷(古录云八吉祥经)<BR>&nbsp;陀邻钵经一卷<BR>&nbsp;陀罗尼句经一卷<BR>&nbsp;华积陀罗尼神呪一卷<BR>&nbsp;持句神呪一卷<BR>&nbsp;六神名神呪一卷<BR>&nbsp;幻师阿夷邹呪一卷<BR>&nbsp;伊洹法愿神呪一卷<BR>&nbsp;幻师陂陀神呪一卷<BR>&nbsp;医王惟楼延神呪一卷(或云阿难所问医王惟楼延神呪)<BR>&nbsp;幻师颰陀神呪一卷(古录幻王颰陀经)<BR>&nbsp;解日厄神呪一卷<BR>&nbsp;摩尼罗亶神呪一卷<BR>&nbsp;檀特罗麻油述神呪一卷<BR>&nbsp;麻油述神呪一卷<BR>&nbsp;罗亶神呪案摩经一卷<BR>&nbsp;呪水经一卷<BR>&nbsp;嚫水经一卷<BR>&nbsp;龙王呪水浴经一卷<BR>&nbsp;龙王结愿五龙神呪一卷<BR>&nbsp;五龙呪毒经一卷<BR>&nbsp;十八龙王神呪经一卷<BR>&nbsp;呪请雨呪止雨取血气神呪一卷(旧录云血呪)<BR>&nbsp;药呪一卷<BR>&nbsp;呪毒一卷<BR>&nbsp;呪时气一卷<BR>&nbsp;呪小儿一卷<BR>&nbsp;呪龋齿一卷(或云呪虫齿或云呪齿)<BR>&nbsp;呪龋齿(异本)<BR>&nbsp;呪牙痛<BR>&nbsp;呪牙痛(异本)<BR>&nbsp;呪眼痛<BR>&nbsp;呪眼痛(异本)<BR>&nbsp;呪贼一卷(或云辟除贼害呪)<BR>&nbsp;呪贼(异本)<BR>&nbsp;卒逢贼结带呪<BR>&nbsp;七佛安宅神呪一卷<BR>&nbsp;安宅呪一卷<BR>&nbsp;三归五戒神王名一卷(安法师所载竺法护经目有神呪三卷既无名题莫测同异今新集所得并列名条卷虽未详译人而护所出呪必在其矣)<BR>右八百四十六部。凡八百九十五卷。新集所得。今并有其本。悉在经藏。</P>
<P>&nbsp;条新撰目录阙经。未见经文者如左<BR>&nbsp;杂譬喻经八十卷(旧录所载)<BR>&nbsp;杂数经二十卷(旧录所载)<BR>&nbsp;出要经二十卷<BR>&nbsp;阿惟越致转经十八卷(旧录所载)<BR>&nbsp;摩诃乘经十四卷(改字训日乘)<BR>&nbsp;蜀普耀经八卷(旧录所载似蜀土所出)<BR>&nbsp;行道经七卷<BR>&nbsp;正法华三昧经六卷(疑即是正法华经之别名)<BR>&nbsp;摩诃乘优波提经五卷<BR>&nbsp;三昧王经五卷<BR>&nbsp;梵王请问经五卷<BR>&nbsp;不退转轮经四卷<BR>&nbsp;佛从兜率降中阴经四卷(出王宗经目)<BR>&nbsp;四天王经四卷(疑一部四本)<BR>&nbsp;魔王请问经四卷<BR>&nbsp;那先譬喻经四卷(旧录所载)<BR>&nbsp;度无极譬经三卷<BR>&nbsp;长阿含经三卷(疑是残缺长阿含经)<BR>&nbsp;大梵天王请转*轮经三卷<BR>&nbsp;释提桓因所问经三卷<BR>&nbsp;法华光瑞菩萨现寿经三卷<BR>&nbsp;普贤菩萨答难二千经三卷<BR>&nbsp;儒首菩萨经二卷(疑即是儒首菩萨分卫经)<BR>&nbsp;太子试艺本起经二卷<BR>&nbsp;小本起经二卷(旧录所载)<BR>&nbsp;不思议功德经二卷(或云功德经)<BR>&nbsp;蜀首楞严经二卷(出旧录所载似蜀土所出)<BR>&nbsp;后出首楞严经二卷(旧录所载云有十偈)<BR>&nbsp;梵天王请佛千首经二卷(又大梵天王经二卷似此)<BR>&nbsp;深断连经二卷<BR>&nbsp;甘露味阿毗昙二卷(或云甘露味经二卷)<BR>&nbsp;弘道经二卷<BR>&nbsp;乳王如来经一卷(或云乳王)<BR>&nbsp;瞻波国佛说戒经一卷<BR>&nbsp;佛在誓枝山说法经一卷<BR>&nbsp;佛三毒事经一卷<BR>&nbsp;佛七事经一卷<BR>&nbsp;佛开和伏经一卷<BR>&nbsp;佛意行经一卷<BR>&nbsp;佛医王经一卷<BR>&nbsp;因佛生三心经一卷<BR>&nbsp;佛聚经一卷<BR>&nbsp;如来智印经一卷(先阙)<BR>&nbsp;七佛本缘经一卷<BR>&nbsp;七佛父母姓字经一卷(旧录云七佛姓字经)<BR>&nbsp;释迦文放钵经一卷<BR>&nbsp;佛袈裟经一卷<BR>&nbsp;佛钵经一卷<BR>&nbsp;佛大衣经一卷<BR>&nbsp;佛本记一卷(旧录所载)<BR>&nbsp;贤劫五百佛名一卷<BR>&nbsp;现在十方佛名经一卷<BR>&nbsp;过去诸佛名一卷<BR>&nbsp;千五百佛名一卷<BR>&nbsp;三千佛名经一卷<BR>&nbsp;五千七百佛名经一卷<BR>&nbsp;观世音成佛经一卷<BR>&nbsp;文殊因缘经一卷<BR>&nbsp;文殊本愿经一卷<BR>&nbsp;文殊观经一卷<BR>&nbsp;弥勒受决经一卷<BR>&nbsp;弥勒作佛时经一卷<BR>&nbsp;弥勒难经一卷<BR>&nbsp;弥勒须河经一卷<BR>&nbsp;导师问佛经一卷<BR>&nbsp;颰陀菩萨百二十难经一卷<BR>&nbsp;贤首菩萨二百问经一卷<BR>&nbsp;持身菩萨经一卷(或云持身经)<BR>&nbsp;金刚女菩萨经一卷<BR>&nbsp;善意菩萨经一卷<BR>&nbsp;阿惟越致菩萨戒经一卷(旧录云阿惟越致戒经)<BR>&nbsp;菩萨从兜率天降中阴经一卷<BR>&nbsp;菩萨行喜经一卷<BR>&nbsp;菩萨净本业经一卷<BR>&nbsp;菩萨初业经一卷<BR>&nbsp;菩萨四事经一卷<BR>&nbsp;菩萨十六愿经一卷<BR>&nbsp;菩萨五十德行经一卷<BR>&nbsp;菩萨教法经一卷<BR>&nbsp;菩萨正行经一卷<BR>&nbsp;菩萨出入诸则经一卷<BR>&nbsp;菩萨内诫经一卷<BR>&nbsp;菩萨常行经一卷(旧录所载)<BR>&nbsp;菩萨母姓字经一卷<BR>&nbsp;菩萨家姓经一卷<BR>&nbsp;菩萨比丘经一卷<BR>&nbsp;菩萨经一卷<BR>&nbsp;迦叶解经一卷<BR>&nbsp;迦叶因缘经一卷<BR>&nbsp;舍利弗问暑经一卷<BR>&nbsp;迦叶独证自誓经一卷(旧录所载)<BR>&nbsp;舍利弗叹度女人经一卷<BR>&nbsp;舍利弗生西方经一卷<BR>&nbsp;舍利弗目连泥洹经一卷<BR>&nbsp;摩诃目犍连与佛角能经一卷(旧录所载)<BR>&nbsp;目连所问经一卷<BR>&nbsp;目连因缘经一卷<BR>&nbsp;阿难得道经一卷(旧录所载)<BR>&nbsp;阿难般泥洹经一卷(旧录所载)<BR>&nbsp;阿难现变经一卷<BR>&nbsp;难陀经一卷<BR>&nbsp;阿那律念复生经一卷(旧录)<BR>&nbsp;满愿子经一卷<BR>&nbsp;阿那含七念经一卷<BR>&nbsp;罗汉菩子经一卷<BR>&nbsp;宾头卢取钵经一卷<BR>&nbsp;鸠摩迦叶经一卷<BR>童迦叶经一卷(出长阿含。或云童迦叶解难)<BR>&nbsp;爱行比丘经一卷<BR>&nbsp;爱身比丘经一卷<BR>&nbsp;加丁比丘经一卷<BR>&nbsp;栴比丘经一卷<BR>&nbsp;善星比丘经一卷<BR>&nbsp;六群比丘经一卷<BR>&nbsp;自在王比丘经一卷<BR>&nbsp;罗耶达比丘经一卷<BR>&nbsp;比丘和须蜜经一卷<BR>&nbsp;比丘法相经一卷<BR>&nbsp;佛为比丘说二事经一卷<BR>&nbsp;玄戒未来比丘经一卷<BR>&nbsp;沙门分卫见怪异经一卷(旧录所载)<BR>&nbsp;释种子经一卷<BR>&nbsp;莲华色比丘尼经一卷<BR>&nbsp;人诈名为道经一卷(旧录所载)<BR>&nbsp;尊者婆蹉律经一卷<BR>&nbsp;恒水不说戒经一卷<BR>&nbsp;波罗提木叉一卷<BR>&nbsp;大沙门羯磨一卷<BR>&nbsp;大戒经一卷(旧录所载)<BR>&nbsp;五部威仪所服经一卷(或云五部僧服经)<BR>&nbsp;衣服制一卷(旧录所载)<BR>&nbsp;结界文经一卷<BR>&nbsp;八岁沙弥降外道经一卷(抄出曜旧录云八岁沙弥折外异学经)<BR>&nbsp;八岁沙弥开解国王经一卷<BR>&nbsp;罽宾二沙弥经一卷<BR>&nbsp;沙弥离戒一卷<BR>&nbsp;沙弥离威仪一卷(旧录所载)<BR>&nbsp;沙弥持戒经一卷<BR>&nbsp;海洲优婆塞会经一卷<BR>&nbsp;优婆夷堕舍经一卷<BR>&nbsp;在家菩萨戒经一卷<BR>&nbsp;在家律仪经一卷<BR>&nbsp;贤者杂事经一卷<BR>&nbsp;弟子本行经一卷(旧录所载)<BR>&nbsp;弟子修学经一卷<BR>&nbsp;弟子行泽中遇贼劫经一卷<BR>&nbsp;弟子精进经一卷<BR>&nbsp;道本五戒经一卷(旧录所载)<BR>&nbsp;迦提罗越问五戒经一卷<BR>&nbsp;威仪经一卷(旧录所载)<BR>&nbsp;那罗延天王经一卷<BR>&nbsp;毗沙门王经一卷<BR>&nbsp;大四天王经一卷<BR>&nbsp;二十八天经一卷<BR>&nbsp;为寿尽天子说法经一卷(旧录云命尽天子经)<BR>&nbsp;诸天寿经一卷<BR>&nbsp;魔现成佛经一卷<BR>&nbsp;魔试佛经一卷(旧录所载)<BR>&nbsp;魔试目连经一卷(或云弊魔试摩目连经)<BR>&nbsp;魔王诫经一卷<BR>&nbsp;阿须伦问八事经一卷(旧录云何须伦所问八事)<BR>&nbsp;净饭王经一卷<BR>&nbsp;佛葬阅头檀王经一卷<BR>&nbsp;阿育王作小儿时经一卷<BR>&nbsp;小阿育王经一卷<BR>&nbsp;优填王照逝心女经一卷<BR>&nbsp;迦夷王头布施经一卷<BR>&nbsp;果尊王经一卷<BR>&nbsp;佛居士经一卷<BR>&nbsp;降恐王经一卷<BR>&nbsp;摩罗王经一卷<BR>&nbsp;遮罗王经一卷(出六度集)<BR>&nbsp;摩竭王经一卷(旧录云摩竭国王经)<BR>&nbsp;摩登王经一卷<BR>&nbsp;尸呵遍王经一卷(旧录云尼呵遍王经)<BR>&nbsp;舍夷国经一卷<BR>&nbsp;干夷王经一卷(出六度集)<BR>&nbsp;罗提坻王经一卷(或作国王罗提[土*韦]经)<BR>&nbsp;摩诃惟越王经一卷<BR>&nbsp;萨和达王经一卷<BR>&nbsp;难国王经一卷<BR>&nbsp;年少王经一卷(旧录所载)<BR>&nbsp;洴沙王经一卷<BR>&nbsp;十四王经一卷<BR>&nbsp;王以竹施经一卷<BR>&nbsp;劝王持五诫经一卷<BR>&nbsp;太子法慧经一卷(旧录云太子法慧)<BR>&nbsp;太子法施经一卷(出六度集)<BR>&nbsp;太子旃舍罗差经一卷<BR>&nbsp;是光太子经一卷(旧录所载)<BR>&nbsp;长者盛德经一卷<BR>&nbsp;长者法心经一卷<BR>&nbsp;长者难提经一卷(旧录所载)<BR>&nbsp;长者仁贤经一卷<BR>&nbsp;长者洹罗越经一卷<BR>&nbsp;长者子誓经一卷(旧录所载)<BR>&nbsp;佛问淳陀长者受乐净行经一卷<BR>&nbsp;五百婆罗门问有无经一卷(旧录所载)<BR>&nbsp;婆罗门问事经一卷<BR>&nbsp;婆罗门等争说经一卷<BR>&nbsp;六师诣波斯匿王经一卷<BR>&nbsp;尼犍斋经一卷<BR>&nbsp;仙叹经一卷(出六度集)<BR>&nbsp;光味仙人覩佛身经一卷(抄方等大集)<BR>&nbsp;明星梵志经一卷<BR>&nbsp;摩竭梵志经一卷(出义足)<BR>&nbsp;觱辞梵志经一卷(出义足)<BR>&nbsp;猛观梵志经一卷(出义足)<BR>&nbsp;法观梵志经一卷(出义足)<BR>&nbsp;兜率梵志经一卷<BR>&nbsp;兜勒梵志经一卷<BR>&nbsp;梵志拔陀经一卷<BR>&nbsp;梵志计火净经一卷<BR>&nbsp;梵志问疑经一卷<BR>&nbsp;梵志意经一卷<BR>&nbsp;梵志好母经一卷<BR>&nbsp;梵志淫女经一卷<BR>&nbsp;梵志六师经一卷<BR>&nbsp;天后贤女经一卷<BR>&nbsp;德女问经一卷<BR>&nbsp;女利行经一卷(旧录所载)<BR>&nbsp;贫女少施获弘报经一卷<BR>&nbsp;贫女听经蛇啮命终经一卷(古录贫女听经蛇啮命终生天经)<BR>&nbsp;国王痴夫人经一卷(旧录所载)<BR>&nbsp;弥家女经一卷<BR>&nbsp;四妇因缘经一卷(旧录所载)<BR>&nbsp;钟磬贫乏经一卷(抄出耀)<BR>&nbsp;淫人曳踵行经一卷(旧录所载)<BR>&nbsp;二人作沙门弟断兄舌经一卷<BR>&nbsp;气嘘杀旃陀罗经一卷<BR>&nbsp;眼能视杀人经一卷<BR>&nbsp;孤独三兄弟经一卷<BR>&nbsp;老少俱死经一卷<BR>&nbsp;阿剑他经一卷<BR>&nbsp;须多罗经一卷(旧录云须多罗入胎经)<BR>&nbsp;羼提和经一卷(抄六度集)<BR>&nbsp;须陀利经一卷<BR>&nbsp;不兰伽经一卷<BR>&nbsp;小申日经一卷<BR>&nbsp;波罗柰媈四姓经一卷<BR>&nbsp;大姓家主叩书不经一卷<BR>&nbsp;提谓经一卷<BR>&nbsp;强罗经一卷<BR>&nbsp;堕迦经一卷(旧录所载云晋言坚强)<BR>&nbsp;金转龙王经一卷<BR>&nbsp;盘达龙王经一卷(旧录所载)<BR>&nbsp;苏曷龙王经一卷<BR>&nbsp;三龙王经一卷<BR>&nbsp;菩萨作六牙象本事经一卷<BR>&nbsp;菩萨作龟本事经一卷(六度集)<BR>&nbsp;菩萨师子王经一卷<BR>&nbsp;菩萨为鱼王经一卷(出六度集)<BR>&nbsp;象王经一卷(出生经)<BR>&nbsp;虎王经一卷<BR>&nbsp;鳖王经一卷(或云菩萨曾为鳖王经)<BR>&nbsp;蝎王经一卷<BR>&nbsp;毒龙蛇施经一卷<BR>&nbsp;养牛经一卷<BR>&nbsp;放牛法经一卷<BR>&nbsp;牛米自供养经一卷(旧录云牛米自供经)<BR>&nbsp;行放食牛经一卷(旧录所载)<BR>&nbsp;堕释迦牧牛经一卷(旧录所载)<BR>&nbsp;饿鬼经一卷<BR>&nbsp;铁杵泥犁经一卷<BR>&nbsp;阎罗王经一卷<BR>&nbsp;缘经一卷<BR>&nbsp;药经一卷<BR>&nbsp;苦慧经一卷<BR>&nbsp;慧达经一卷<BR>&nbsp;法足经一卷<BR>&nbsp;身数经一卷<BR>&nbsp;选福经一卷<BR>&nbsp;布施经一卷<BR>&nbsp;助善经一卷<BR>&nbsp;孝顺经一卷<BR>&nbsp;古来经一卷<BR>&nbsp;度世经一卷<BR>&nbsp;缘本经一卷<BR>&nbsp;法藏经一卷<BR>&nbsp;明住经一卷<BR>&nbsp;善憩经一卷<BR>&nbsp;植质经一卷<BR>&nbsp;名相经一卷<BR>&nbsp;怪异经一卷<BR>&nbsp;灭怪经一卷<BR>&nbsp;本钵经一卷<BR>&nbsp;案钵经一卷<BR>&nbsp;诸法经一卷<BR>&nbsp;杂赞经一卷<BR>&nbsp;法严经一卷(旧录所载疑即是等入法严)<BR>&nbsp;渐备经一卷(疑是渐备之一卷)<BR>&nbsp;壁四经一卷(旧录所载)<BR>&nbsp;与脱经一卷<BR>&nbsp;伏愿经一卷<BR>&nbsp;宝见经一卷<BR>&nbsp;真提经一卷<BR>&nbsp;明义经一卷<BR>&nbsp;见在经一卷<BR>&nbsp;杂事经一卷<BR>&nbsp;释学经一卷<BR>&nbsp;释论一卷(疑是大智论抄之一卷)<BR>&nbsp;旨解经一卷(疑即义旨杂解)<BR>&nbsp;卖智慧经一卷(旧录所载)<BR>&nbsp;初受道经一卷(旧录所载)<BR>&nbsp;度道俗经一卷<BR>&nbsp;学经福经一卷(旧录所载)<BR>&nbsp;诸福德经一卷<BR>&nbsp;说人身经一卷<BR>&nbsp;施色力经一卷<BR>&nbsp;色入施经一卷<BR>&nbsp;戒法律经一卷<BR>&nbsp;止寺中经一卷(旧录所载)<BR>&nbsp;未生火经一卷<BR>&nbsp;未生灾经一卷<BR>&nbsp;成败品一卷(经目或云成败品第四似是楼炭经之一品)<BR>&nbsp;念佛品经一卷<BR>&nbsp;须弥山经一卷<BR>&nbsp;阎浮利经一卷<BR>&nbsp;世间珍宝经一卷(旧录云世间所望珍宝经)<BR>&nbsp;无端抵持经一卷(旧录云无端抵总持经)<BR>&nbsp;安般行道经一卷(旧录所载)<BR>&nbsp;现道神足经一卷<BR>&nbsp;成行无想经一卷<BR>&nbsp;解慧微妙经一卷(旧录所载)<BR>&nbsp;失道得道经一卷(旧录所载)<BR>&nbsp;心情心识经一卷(旧录所载云有注)<BR>&nbsp;捡意向正经一卷(旧录所载)<BR>&nbsp;悔过除罪经一卷<BR>&nbsp;道德果证经一卷(旧录所载)<BR>&nbsp;深自侥幸经一卷<BR>&nbsp;布施持戒经一卷<BR>&nbsp;礼敬诸塔经一卷<BR>&nbsp;浴像功德经一卷<BR>&nbsp;浴僧功德经一卷<BR>&nbsp;生西方斋经一卷<BR>&nbsp;造浴室法经一卷<BR>&nbsp;父子因缘经一卷(旧录所载)<BR>&nbsp;荧火六度经一卷(旧录有明度经一卷云一名荧火明度经)<BR>&nbsp;有疑往解经一卷<BR>&nbsp;杂阿含经一卷(旧录所载)<BR>&nbsp;长阿含方法经一卷<BR>&nbsp;六足阿毗昙一卷<BR>&nbsp;小观世楼炭经一卷(旧录所载)<BR>&nbsp;陀邻尼目佉经一卷<BR>&nbsp;布施度无极经一卷(疑是六度集之一卷)<BR>&nbsp;内禅波罗蜜经一卷(旧录所载)<BR>&nbsp;令人孝有德经一卷<BR>&nbsp;甚深大回向经一卷<BR>&nbsp;人于出家者经一卷<BR>&nbsp;心应深贪慕经一卷<BR>&nbsp;地水火风空经一卷<BR>&nbsp;求欲者除意经一卷<BR>&nbsp;持戒教人杀生经一卷<BR>&nbsp;七月十五日腊法经一卷<BR>&nbsp;功高憍慢有二辈经一卷<BR>&nbsp;欢喜布施有五事经一卷<BR>&nbsp;木锵刺脚因缘经一卷(出兴起行经)<BR>&nbsp;三梦经一卷<BR>&nbsp;三悔处经一卷<BR>&nbsp;三乘无当经一卷<BR>&nbsp;四署经一卷<BR>&nbsp;四辈经一卷(旧录云四辈弟子经或云四辈学经)<BR>&nbsp;四等意经一卷<BR>&nbsp;四意止本经一卷<BR>&nbsp;四政断经一卷<BR>&nbsp;大四谛经一卷(旧录所载)<BR>&nbsp;四厚经一卷<BR>&nbsp;五暑经一卷<BR>&nbsp;五谷世经一卷<BR>&nbsp;五方便经一卷(旧录所载)<BR>&nbsp;五戒报应经一卷<BR>&nbsp;五惟越罗名解说经一卷(旧录所载)<BR>&nbsp;五乱经一卷<BR>&nbsp;五耶经一卷<BR>&nbsp;五阴经一卷(旧录所载)<BR>&nbsp;中五浊世经一卷(旧录所载)<BR>&nbsp;六波罗蜜经一卷(旧录所载)<BR>&nbsp;六衰事经一卷<BR>&nbsp;六禅经一卷<BR>&nbsp;六度六十行经一卷<BR>&nbsp;六辈阿惟越致经一卷<BR>&nbsp;七众经一卷<BR>&nbsp;七流经一卷<BR>&nbsp;七使经一卷<BR>&nbsp;七辈人横死经一卷<BR>&nbsp;大七车经一卷(旧录所载)<BR>&nbsp;七岁作善经一卷<BR>&nbsp;八正八邪经一卷(旧录所载)<BR>&nbsp;八方万物无常经一卷<BR>&nbsp;八总持经一卷(旧录所载)<BR>&nbsp;八辈经一卷(旧录所载)<BR>&nbsp;八双经一卷<BR>&nbsp;八部僧行名经一卷(旧录所载)<BR>&nbsp;九结经一卷<BR>&nbsp;九恼经一卷<BR>&nbsp;九道观身经一卷<BR>&nbsp;十部僧经一卷<BR>&nbsp;十二意经一卷<BR>&nbsp;十二阿练若高行经一卷<BR>&nbsp;十二部经名一卷<BR>&nbsp;大十二因缘经一卷(旧录所载)<BR>&nbsp;十八难经一卷(旧录所载)<BR>&nbsp;三十二僧那经一卷<BR>&nbsp;三十四意经一卷<BR>&nbsp;五十德相经一卷<BR>&nbsp;五十二章经一卷(旧录所载别有孝明四十二章)<BR>&nbsp;六十品经一卷<BR>&nbsp;六十二疑经一卷<BR>&nbsp;七十二观身经一卷<BR>&nbsp;百法经一卷<BR>&nbsp;百八爱经一卷(旧录所载似抄五葢疑结经)<BR>&nbsp;二百五十戒经一卷(诸录并云有六种异出)<BR>&nbsp;惟日三昧经一卷<BR>&nbsp;逮慧三昧经一卷(旧录所载一名文殊师利问菩萨十事行经)<BR>&nbsp;月电三昧经一卷<BR>&nbsp;无言三昧经一卷<BR>&nbsp;小安般舟三昧经一卷(旧录所载)<BR>&nbsp;阿和三昧经一卷<BR>&nbsp;禅行敛意经一卷(旧录云禅行极意)<BR>&nbsp;禅数经一卷(旧录所载)<BR>&nbsp;禅行法经一卷<BR>&nbsp;须弥山譬经一卷<BR>&nbsp;日月譬经一卷<BR>&nbsp;海水譬经一卷<BR>&nbsp;药草喻经一卷<BR>&nbsp;功德天譬经一卷<BR>&nbsp;贤劫譬经一卷<BR>&nbsp;金刚譬经一卷<BR>&nbsp;宝藏譬经一卷<BR>&nbsp;明珠譬经一卷<BR>&nbsp;聚木譬经一卷<BR>&nbsp;四大譬经一卷<BR>&nbsp;化譬经一卷(旧录云化喻经)<BR>&nbsp;般若波罗蜜偈一卷<BR>&nbsp;佛清净偈一卷<BR>&nbsp;太子出国二十偈一卷<BR>&nbsp;佛十力偈一卷<BR>&nbsp;群生偈一卷(旧录所载)<BR>&nbsp;十方佛神呪一卷<BR>&nbsp;大总持神呪一卷(旧录云总持呪)<BR>&nbsp;四天王神呪一卷<BR>&nbsp;护诸比丘呪一卷(出生经)<BR>&nbsp;十二因缘结缕神呪一卷<BR>&nbsp;摩诃神呪一卷<BR>&nbsp;移山神呪一卷<BR>&nbsp;降魔神呪一卷<BR>&nbsp;和摩结神呪一卷<BR>&nbsp;威德陀罗神呪一卷<BR>&nbsp;异出般舟三昧经一卷<BR>&nbsp;异出宝藏经一卷<BR>&nbsp;异出普门经一卷(目录云向一万言)<BR>&nbsp;异出义足二卷<BR>&nbsp;异出四谛经一卷<BR>&nbsp;异出菩萨本经一卷<BR>&nbsp;异出逝童子经一卷<BR>&nbsp;异出孙陀耶致经一卷<BR>&nbsp;异出十善十恶经一卷<BR>&nbsp;异出九伤经一卷<BR>&nbsp;异出了本经一卷<BR>右合四百六十部。凡六百七十五卷。详挍群录。名数已定。并未见其本。今阙此经右二都件。凡一千三百六部。合一千五百七十卷(已写前件八百四十六部八百九十五卷在藏未写四百六十部六百七十五卷今阙)。</P>
<P>出三藏记集录下卷第四</P>
<P>出三藏记集录下卷第五</P>
<P>释僧佑撰</P>
<P>&nbsp;新集抄经录第一<BR>&nbsp;新集安公疑经录第二<BR>&nbsp;新集疑经录第三<BR>&nbsp;新集安公注经及杂经志录第四<BR>&nbsp;小乘迷学竺法度造异仪记第五<BR>长安睿法师喻疑第六<BR>新集抄经录第一</P>
<P>抄经者。盖撮举义要也。昔安世高抄出修行为大道地经。良以广译为难。故省文略说。及支谦出经亦有孛抄。此并约写胡本。非割断成经也。而后人弗思肆意抄撮。或棋散众品。或爪剖正文。既使圣言离本。复令学者逐末。竟陵文宣王慧见明深。亦不能免。若相竞不已。则岁代弥繁芜黩法宝。不其惜欤。名部一成难用刊削。其安公时抄。悉附本录。新集所获。撰目如左。庶诫来叶无效尤焉。</P>
<P>&nbsp;抄华严经十四卷<BR>&nbsp;抄方等大集经十二卷<BR>&nbsp;抄菩萨地经十二卷<BR>&nbsp;抄法句譬经三十八卷<BR>&nbsp;抄阿差末经四卷<BR>&nbsp;抄净度三昧经四卷<BR>&nbsp;抄摩诃摩耶经三卷<BR>&nbsp;抄胎经三卷<BR>&nbsp;抄央掘魔罗经二卷<BR>&nbsp;抄报恩经二卷(少上卷)<BR>&nbsp;抄头陀二卷(抄律中事)<BR>&nbsp;抄义足经二卷<BR>&nbsp;抄法华药王品一卷<BR>&nbsp;抄维摩诘所说佛国品一卷<BR>&nbsp;抄维摩诘方便品一卷<BR>&nbsp;抄维摩诘问疾品一卷<BR>&nbsp;抄安般守意经一卷<BR>&nbsp;抄菩萨本业经一卷<BR>&nbsp;抄菩萨本业愿行品一卷<BR>&nbsp;抄四谛经要数一卷<BR>&nbsp;抄法律三昧经一卷<BR>&nbsp;抄照明三昧不思议事经一卷<BR>&nbsp;抄诸佛要集经一卷<BR>&nbsp;抄大乘方等要慧经一卷<BR>&nbsp;抄普贤观忏悔法一卷<BR>&nbsp;抄乐璎珞庄严方便经一卷<BR>&nbsp;抄未曾有因缘经一卷<BR>&nbsp;抄阿毗昙五法行经一卷<BR>&nbsp;抄诸法无行经一卷<BR>&nbsp;抄无为道经一卷<BR>&nbsp;抄分别经一卷<BR>&nbsp;抄德光太子经一卷<BR>&nbsp;抄魔化比丘经一卷<BR>&nbsp;抄优婆塞受戒品一卷<BR>&nbsp;抄优婆塞受戒法一卷<BR>&nbsp;抄贫女为国王夫人经一卷(从华严经至贫女为国王夫人凡三十六部并齐竟陵文宣王所抄凡抄字在经题上者皆文宣所抄也)<BR>&nbsp;般若经问论集二十卷(即大智论抄或云要论或云略论或云释论)<BR>右一部凡二十卷。庐山沙门释慧远。以论文繁积学者难究故略要抄出。</P>
<P>&nbsp;抄成实论九卷(齐武帝永明七年十二月竟陵文宣王请定林上寺释僧柔小庄严寺释慧次等于普弘寺共抄出)<BR>&nbsp;净度三昧抄一卷<BR>&nbsp;律经杂抄一卷<BR>&nbsp;本起抄经一卷<BR>&nbsp;睒抄经一卷(旧录所载)<BR>&nbsp;五百梵律经抄一卷(旧录所载)<BR>&nbsp;大海深崄抄经一卷(上六抄经是旧抄今并阙本)<BR>&nbsp;抄为法舍身经六卷(抄字在上似是文宣王所抄今阙此经)<BR>&nbsp;法苑经一百八十九卷(此一经近世抄集撮撰群经以类相从虽立号法苑终入抄数今阙此经)<BR>右抄经。四十六部。凡三百五十二卷。其四十八部。一百五十一卷。并有经。其八部。二百一卷。今阙。</P>
<P>新集安公疑经录第二</P>
<P>安法师造</P>
<P>外国僧法学。皆跪而口受。同师所受。若十二十转。以授后学。若有一字异者。共相推挍。得便摈之。僧法无纵也。经至晋土其年未远。而憙事者以沙标金。斌斌如也。而无括正。何以别真伪乎。农者禾草俱在。后稷为之叹息。金匮玉石同缄。卞和为之怀耻。安敢预学次见泾渭杂流龙蛇并进。岂不耻之。今列意谓非佛经者如左。以示将来学士。共知鄙信焉。</P>
<P>&nbsp;宝如来经二卷(南海胡作或云宝如来三昧经)<BR>&nbsp;定行三昧经一卷(或云佛遗定行摩目揵所问经)<BR>&nbsp;真谛比丘慧明经一卷(或云慧明比丘经或云清净真谛经)<BR>&nbsp;尼咤国王经一卷(或云尼咤黄罗国王经或云黄罗王经)<BR>&nbsp;胸有万字经一卷(或云胸现万字经)<BR>&nbsp;萨和菩萨经一卷(旧录云国王萨惒菩萨经)<BR>&nbsp;善信女经二卷(或云善信经)<BR>&nbsp;护身十二妙经一卷(一名度世护世经)<BR>&nbsp;度护经一卷(或云度护法经)<BR>&nbsp;毗罗三昧经二卷<BR>&nbsp;善王皇帝经二卷(或云善王皇帝功德尊经或为一卷)<BR>&nbsp;惟务三昧经一卷(或作惟无三昧)<BR>&nbsp;阿罗呵公经一卷(或云相国何罗呵公经)<BR>&nbsp;慧定普遍神通菩萨经一卷(旧录云慧定普遍国土神通菩萨经)<BR>&nbsp;阴马藏经一卷(或云阴马藏光明经)<BR>&nbsp;大阿育王经一卷(云佛在波罗奈者)<BR>&nbsp;四事解脱经一卷(或云四事解脱度人经)<BR>&nbsp;大阿那律经一卷(非八念者阙)<BR>&nbsp;贫女人经一卷(名难陀者旧录云贫女难陀经阙)<BR>&nbsp;铸金像经一卷(阙)<BR>&nbsp;四身经一卷(阙)<BR>&nbsp;普慧三昧经一卷(阙)<BR>&nbsp;阿秋那经一卷(旧录云阿秋那三昧经阙)<BR>&nbsp;两部独证经一卷(阙)<BR>&nbsp;法本斋经一卷(西凉州来阙)<BR>&nbsp;觅历所传大比丘尼戒一卷(阙)<BR>右二十六部三十卷。</P>
<P>新集疑经伪撰杂录第三</P>
<P>长阿含经云。佛将涅槃。为比丘说四大教法。若闻法律当于诸经推其虚实。与法相违则非佛说。又大涅槃经云。我灭度后。诸比丘辈抄造经典令法淡薄。种智所照验于今矣。自像运浇季浮竞者多。或凭真以构伪。或饰虚以乱实。昔安法师摘出伪经二十六部。又指慧达道人以为深戒。古既有之。今亦宜然矣。佑挍阅群经。广集同异。约以经律。颇见所疑。夫真经体趣融然深远。假托之文辞意浅杂。玉石朱紫无所逃形也。今区别所疑注之于录。并近世妄撰。亦标于末。并依倚杂经而自制名题。进不闻远适外域。退不见承译西宾。我闻兴于户牖。印可出于胸怀。诳误后学。良足寒心。既躬所见闻。宁敢默已。呜呼来叶。慎而察焉。</P>
<P>&nbsp;比丘应供法行经一卷(此经前题云罗什出佑案经卷旧无译名兼罗什所出又无此经故入疑录)<BR>&nbsp;居士请僧福田经一卷(此经前题云昙无谶出案谶所出无此故入疑录)<BR>&nbsp;灌顶度星招魂断绝复连经一卷<BR>&nbsp;决定罪福经一卷<BR>&nbsp;无为道经二卷<BR>&nbsp;情离有罪经一卷<BR>&nbsp;烧香呪愿经一卷(或云呪愿经)<BR>&nbsp;安墓呪经一卷<BR>&nbsp;观月光菩萨记一卷<BR>&nbsp;佛钵经一卷(或云佛钵记甲申年大水及月光菩萨出事)<BR>&nbsp;弥勒下教一卷(在钵记后)<BR>&nbsp;九十六种道一卷<BR>右十二部经记。或义理乖背。或文偈浅鄙。故入疑录。庶耘芜穬以显法宝。</P>
<P>&nbsp;灌顶经一卷(一名药师琉璃光经或名灌顶拔除过罪生死得度经)<BR>右一部。宋孝武帝。大明元年。[示*末]陵鹿野寺比丘慧简。依经抄撰(此经后有续命法所以偏行于世)。</P>
<P>&nbsp;提谓波利经二卷(旧别有提谓经一卷)<BR>右一部。宋孝武时。北国比丘昙靖撰。</P>
<P>&nbsp;宝车经一卷(或云妙好宝车菩萨经)<BR>右一部。北国淮州比丘昙辩撰。青州比丘道侍改治。</P>
<P>&nbsp;菩提福藏法化三昧经一卷<BR>右一部。齐武帝时。比丘道备所撰(备易名道欢)。</P>
<P>&nbsp;佛法有六义第一应知一卷(未得本)<BR>&nbsp;六通无碍六根净业义门一卷(未得本)<BR>右二部。齐武帝时。比丘释法愿抄集经义所出。虽弘经义异于伪造。然既立名号则一部。惧后代疑乱。故明注于录。</P>
<P>&nbsp;佛所制名数经五卷<BR>右一部。齐武帝时。比丘释王宗所撰。抄集众经有似数林。但题称佛制。惧乱名实。故注于录。</P>
<P>&nbsp;众经要揽法偈二十一首一卷<BR>右一部。梁天监二年。比丘释道欢撰。右合二十部。二十六卷。疑经两录合四十六部。五十六卷。其三十八部失源。八部有人名。</P>
<P>新集安公注经及杂经志录第四</P>
<P>夫日月丽天众星助耀。雨从龙降彪池佐润由是丰泽洪沾大明焕赫也。而犹有燋火于云夜。抱瓫于汉阴者。时有所不足也。佛之着教。真人发起。大行于外国。有自来矣。延及此土。当汉之末世。晋之盛德也。然方言殊音。文质从异。译胡为晋出非一人。或善胡而质晋。或善晋而未备胡。众经皓然难以折中。窃不自量敢豫僧数。既荷佐化之名。何得素飡终日乎。辄以洒扫之余暇。注众经如左。非敢自必。必值圣心。庶望考文时有合义。愿将来善知识不咎其默守。冀抱瓫燋火谠有微益。</P>
<P>&nbsp;光赞折中解一卷<BR>&nbsp;光赞抄解一卷<BR>般若放光品者。分别尽漏而不证八地也。源流浩汗厥义幽邃。非彼草次可见宗庙之义也。安为折疑准一卷。折疑略二卷。起尽解一卷。</P>
<P>道行品者。般若抄也。佛去世后。外国高明者撰也。辞句质复首尾互隐。为集异注一卷。</P>
<P>大小十二门者。禅思之奥府也。为各作注大作注。大十二门二卷。小十二门一卷(今有)。</P>
<P>了本生死者。四谛四信之玄薮也。为注一卷(今有)密迹金刚经。持心梵天经。</P>
<P>右二经者。护公所出也。多有隐义。为作甄解一卷。</P>
<P>贤劫八万四千度无极者。大乘之妙目也。为解一卷。</P>
<P>人本欲生经者。九止八脱之妙要也。为注撮解一卷(今有)。</P>
<P>安般守意。多念之要药也。为解一卷(今有)。</P>
<P>阴持入者。世高所出残经也。渊流美妙至道直径也。为注二卷(今有)。</P>
<P>大道地者。修行抄也。外国所抄。为注一卷。</P>
<P>众经众行或有未曾共和者。安集之为十法句义一卷。连杂解共卷。</P>
<P>义指者。外国沙门于此土所传义也。云诸部训异。欲广来学视听也。增之为注一卷。</P>
<P>九十八结者。阿毗昙之要义。为解一卷。连约通解共卷。</P>
<P>又为三十二相解一卷。</P>
<P>三界诸天混然淆杂。安为录一卷(今有)。</P>
<P>此土众经出不一时。自孝灵光和已来。迄今晋康宁二年。近二百载。值残出残遇全出全。非是一人难卒综理。为之录一卷(今有)。</P>
<P>&nbsp;答沙汰难二卷<BR>&nbsp;答法将难一卷<BR>&nbsp;西域志一卷<BR>凡二十七卷其诸天录经录。及答沙汰难至西域志。虽非注经。今依安旧录附之于末。</P>
<P>&nbsp;僧法尼所诵出经入疑录<BR>&nbsp;宝顶经一卷　永元元年出时年九岁<BR>&nbsp;净土经一卷　永元元年出时年九岁<BR>&nbsp;正顶经一卷　永元元年出时年九岁<BR>&nbsp;法华经一卷　永元元年出时年九岁<BR>&nbsp;药草经一卷　永元二年出时年十岁<BR>&nbsp;太子经一卷　永元二年出时年十岁<BR>&nbsp;伽耶波经一卷　永元二年出时年十岁<BR>&nbsp;波罗奈经一卷　中兴元年出时年十二岁<BR>&nbsp;优娄频经一卷　中兴元年出时年十二岁<BR>&nbsp;益意经二卷　天监元年出时年十三(智远承旨)<BR>&nbsp;般若得经一卷　天监元年出时年十三(智远承旨)<BR>&nbsp;华严璎珞经一卷　天监元年出时年十三(智远承旨)<BR>&nbsp;逾陀卫经一卷　天监四年台内华光殿出时年十六<BR>&nbsp;阿那含经二卷　天监四年出时年十六<BR>&nbsp;妙音师子吼经三卷　天监四年出年十六(借张家)<BR>&nbsp;出乘师子吼经一卷　天监三年出时年十五<BR>&nbsp;胜鬘经一卷　永元元年出时年九岁<BR>&nbsp;优昙经一卷<BR>&nbsp;妙庄严经四卷<BR>&nbsp;维摩经一卷(江家出)<BR>&nbsp;序七世经一卷<BR>右二十一种经凡三十五卷。</P>
<P>经如前件。齐末太学博士江泌处女尼子所出。初尼子年在龆。齓。有时闭目静坐。诵出此经。或说上天。或称神授。发言通利。有如宿习。令人。写出。俄而还止。经历旬朔续复如前。京都道俗威传其异。今上勅见面问所以。其依事奉答。不异常人。然笃信正法少修梵行。父母欲嫁之。誓而弗许。后遂出家。名僧法。住青园寺。佑既收集正典。捡括异闻。事接耳目。就求省视。其家秘隐。不以见示。唯得妙音师子吼经三卷。以备疑经之录。此尼以天监年三月亡。有好事者。得其文疏前后所出定。</P>
<P>二十余卷。厥舅孙质以为真经。行疏劝化收合传写。既染毫牍必存于世。昔汉建安末。济阴丁氏之妻。忽如中疾。便能胡语。又求纸笔自为胡书。复有西域胡人。见其此书云。是经莂。推寻往古不无此事。但义非金口。又无师译。取舍兼怀。故附之疑例。</P>
<P>&nbsp;萨婆若陀眷属庄严经一卷(二十余纸)<BR>右一部。梁天监九年。郢州投陀道人妙光。戒岁七腊。矫以胜相。诸尼妪人佥称圣道。彼州僧正议欲驱摈。遂潜下都住普弘寺。造作此经。又写在屏风红纱映覆香花供养。云集四部嚫供烟。塞事源显发。勅付建康辩核疑状云。抄略诸经多有私意。妄造借书人路琰属辞润色。狱牒。妙光巧诈事应斩刑。路琰同谋。十岁谪戍。即以其年四月二十一日。勅僧正慧超。令唤京师能讲大法师。宿德如僧佑昙准等二十人。共至建康。前辩妙光事。超即奉旨。与昙准僧佑法宠慧令慧集智藏僧旻法云等二十人。于县辩问。妙光伏罪。事事如牒。众僧详议依律摈治。天恩免死。恐于偏地复为惑乱长系东治。即收拾此经得二十余本及屏风。于县烧除。然犹有零散。恐乱后生。故复略记(萨婆若陀长者。是妙光父名。妙光弟名金刚德体。弟子名师子)。</P>
<P>&nbsp;法苑经一百八十九卷<BR>&nbsp;抄为法舍身经六卷<BR>右二部。盖近世所集。未详年代人名。悉总集群经以类相从。既立号。法苑则疑于别经。故注记其名以示后学。卷数虽多犹是前录众经。故不入部最之限。</P>
<P>小乘迷学竺法度造异仪记第五</P>
<P>夫至人应世观众生根。根力不同设教亦异。是以三乘立轨随机而发。五时说法应契而化。沿麁以至妙。因小以及大。阶渐殊时教之体也。自正法稍远受学乖互。外域诸国或偏执小乘。最后涅槃显明佛性。而犹执初教。可谓胶柱鼓琴者也。元嘉中。外国商人竺婆勒。久停广州。每往来求利。于南康郡生儿。仍名南康。长易字金伽。后得入道。为昙摩耶舍弟子。改名法度。其人貌虽外国。实生汉土。天竺科轨非其所谙。但性存矫异。欲以摄物。故执学小乘。云无十方佛。唯礼释迦而已。大乘经典不听读诵。反抄着衣。以此为法常用铜钵无别应器。乃令诸尼作镇肩衣。似尼师坛。缝之为囊。恒着肩上而不用坐。以表众异。每至出路相捉而行布萨悔过。但伏地相向而不胡跪。法度善闲汉言。至授戒先作胡语。不令汉知。案律之明文授法资解。言不相领不得法事。而竺度昧罔面行诡术。明识之众咸共骇弃。唯宋故丹阳尹颜竣女。宣业寺尼法弘。交州刺史张牧女。弘光寺尼普明等。信受其教以为真实。虽出贵族而识谢慧心。毁呰方等既绝法雨。妄学诡科乖背律仪。来苦方深良可愍伤。自正化东流大乘日曜。英哲顶受遍寓服膺。而使迷伪之人专行偏教。莫或振止。何其甚哉。昔慧导拘滞疑惑大品。昙乐偏执非拨法华。罔天下之明。信己情之谬。关中大众固已指为无间矣。至如彭城僧渊诽谤涅槃舌根销烂。现表厥殃。大乘难诬。亦可验也。寻三人之惑并恶止其躬。而竺度之悖。以毒饮人。凡女人之性。智弱信强一受伪教则同惑相埏。故京师数寺遂尘异法。东境尼众亦时染此风。将恐邪路易开淄污不已。嗟乎斯岂魔断大乘故先侮女人欤。此实开士之所痛悼。而法主所宜匡制也。大方便经云。释迦如来昔为比丘。专以四阿含教化谤毁方等。于无数劫受大苦报。从阿鼻出发大乘心。致成正觉。后进之贤宜思防断。古今明诫可不慎乎。</P>
<P>昔慧睿法师久叹愚迷。制此喻疑防于今日。故存之录末。虽于录非类。显证同矣。</P>
<P>喻疑第六</P>
<P>长安睿法师</P>
<P>夫应而不寂感之者至。感有精麁应亦不一。影响理也。若以方斯之非徒乖其圆。乃亦丧其方。故以备闻之悟喻其所疑。疑非膏肓麁必为治。若治所不至。喻复其如之何。并可详览往喻。昔汉室中兴。孝明之世。无尽之照。始得挥光此坏。于二五之照。当是像法之初。自尔已来。西域名人安侯之徒。相继而至。大化文言渐得渊照。边俗陶其鄙倍。汉末魏初。广陵彭城二相出家。并能任持大照。寻味之贤始有讲次。而恢之以裕义。迂之以配说。下至法祖孟详法行康会之徒。撰集诸经宣畅幽旨。粗得充允祖听暨今。附文求旨。义不远宗。言不乖实。起之于亡师。及至符并龟兹三王来朝。持法之宗亦并与经俱集。究摩罗法师至自龟兹。持律三藏集自罽宾。禅师徒众寻亦并集。关中洋洋十数年中。当是大法后兴之盛也。睿才常人鄙而得厕。对宗匠陶译玄典。法言无日不闻。闻之无要不记故敢依准所闻。寄之纸墨以宣所怀。什公云。大教兴世五十余年。言无不实。实无不益。益而为言无非教也。实而为称无非宝也。宝以如意为喻。教以正失为体。若能体其随宜之旨。则言无不深。若守其一照。则惑无不至。今此世界以杂为名。则知本自离薄。本自离薄则易为风波。风波易以动。不淳易为离。易动易离。故大圣随宜而进。进之不以一途。三乘离化由之而起。三藏祛其染滞。般若除其虚妄。法华开一究竟。泥洹阐其实化。此三津开照。照无遗矣。但优劣存乎人。深浅在其悟。任分而行。无所臧否。前五百年也。此五百年中。得道者多。不得者少。以多言之。故曰正法。后五百年。唯相是非执竞盈路。得道者少。不得者多。亦以多目之。名为像法。像而非真。失之由人。由人之失。乃有非跋真言斧戟实化。无择起于胸中不救出自唇吻。三十六国小乘人也。此衅流于秦地。慧导之徒遂复不信大品。既蒙什公入关开托真照。般若之明复得挥光。末俗朗兹实化寻出法华开方便门。令一实究竟广其津途。欣乐之家景仰沐浴。真复不知老之将至。而昙乐道人。以偏执之。见而复非之。自毕幽途永不可诲。今大般泥洹经。法显道人。远寻真本。于天竺得之。持至扬都。大集京师义学之僧百有余人。师执本。参而译之详而出之。此经云。泥洹不灭佛有真我。一切众生皆有佛性。皆有佛性学得成佛。佛有真我故圣镜特宗而为众圣中王。泥洹永存。为应照之本。大化不泯真本存焉。而复致疑。安于渐照而排跋真诲任其偏执而自幽不救。其可如乎。此正是法华开佛知见。开佛知见今始可悟。金以莹明显发可知。而复非之。大化之由而有此心。经言阐提。真不虚也。此大法三门皆有成证。昔朱士行既袭真式。以大法为己任。于雒中讲中小品。亦往往不通。乃出流沙寻求大品。既至于填果得真本。即遣弟子十人。送至雒阳。出为晋音。未发之间。彼土小乘学者。乃以闻王。云汉地沙门乃以婆罗门书或乱真言。王为地主若不折之。断绝大法聋盲汉地。王之咎也。王即不听。时朱士行乃求烧经为证。王亦从其所求积薪十车于殿阶下。以火焚之。士行临阶而发诚誓。若汉地大化应流布者。经当不烧。若其不应命也如何。言已投之。火即为灭。不损一字。遂得有此法华正本。于于填大国辉光重壤踊出空中而得流此。此大般泥洹经既出之后。而有嫌其文不便者。而更便改之人情少惑。有慧佑道人。私以正本雇人写之客书之。家忽然火起。三十余家一时荡然。写经人于灰火之中求铜铁器物。忽见所写经本在火不烧。及其所写一纸陌外亦烧。字亦无损余诸巾纸写经竹筒。皆为灰烬。此三经者。如什公所言。是大化三门无极真体。皆有神验。无所疑也。什公时虽未有大般泥洹文。已有法身经明佛法身。即是泥洹。与今所出若合符契。此公若得闻此佛有真我一切众生皆有佛性。便当应如白日朗其胸衿。甘露润其四体。无所疑也。何以知之。每至苦问佛之真主亦复虚妄。积功累德谁为不惑之本。或时有言。佛若虚妄谁为真者。若是虚妄积功累德谁为其主。如其所探。今言佛有真业众生有真性。虽未见其经。证明评量意。便为不乖。而亦曾问此土先有经言一切众生皆当作佛。此云何。答言法华开佛知见。亦可皆有为佛性。若有佛性。复何为不得皆作佛耶。但此法华所明。明其唯有佛乘无二无三不明一切众生皆当作佛。皆当作佛我未见之亦不抑言无也。若得闻此正言。真是会其心府。故知闻之必深信受。同吾之肆学正法者。小可虚其衿带更听往喻。如三十六国着小乘者。亦复自以为日月之明。无以进于己也。而大心寥朗。乃能鄙其狂而偏执。自贻重罪。慧道之非大品而尊重三藏。亦不自以为照。不周也。昙乐之非法华凭陵其气。自以为是天下悠悠。唯己一人言其意亦无所与让。今疑大般泥洹者。远而求之。正当以一切众生皆有佛性为不通真照。真照自可照其虚妄。真复何须其照一切众生。既有伪矣。别有真性为不变之本。所以陶练既精真性乃发。恒以大慧之明除其虚妄。虚妄既尽法身独存。为应化之本。应其所化能成之缘。一人不度吾终不舍。此义如验。复何为疑耶。若于真性法身而复致疑者。恐此邪心无处不惑。佛之真我尚复生疑。亦可不信佛有正觉之照而为一切种智也。般若之明自是照虚妄之神器。复何与佛之真我法身常存。一切皆有佛之真性。真性存焉。学不越崖成不乖本乎。而欲以真照无虚言。言而亦无。佛我亦无。泥洹是邪见。但知执此照惑之明。不知无惑之性非其照也。为欲以此诬誷天下。天下之人何可诬也。所以遂不开默而骤明。明此照者。是惜一肆之上而有铄金之说。一市之中而言有虎者三。易惑之徒则将为之所染。皆为不杀之物。亦得已而言之。岂其好明人罪耶。实是蝮蛇螫手。不得不斩。幸有深识者。体其不默之旨。未深入者寻而悟之。以求自清之路。如其已不可喻。吾复其如之何。</P>
<P>出三藏记集录下卷第五</P></span>
                                    <hr color="#CCC4A8" size="1"></td>
                                </tr>
                                <tr>
                                  <td align="center" class="style_txt">				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 