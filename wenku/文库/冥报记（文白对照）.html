<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,冥报记（文白对照）' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>冥报记（文白对照）</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <P><FONT size=3>　　</FONT></P>
<P><FONT size=3>　　<STRONG>采银沙人</STRONG></FONT></P>
<P><FONT size=3>　　东魏末。邺下人。共入西山采银铜。出穴未毕。而穴崩。有一人在后。为石塞门不得出。而无伤损。其穴崩处。有小穴不合。微见日光。此人自念终无出理。乃一心念佛。</FONT></P>
<P><FONT size=3>　　其父闻子已压。无处求尸。家又贫窭。无以追福。乃持粗饭一钵。往诣僧寺。请一人斋。众僧多逐丰厚。莫肯为食。父持饭大哭。有一僧愍之受请。食讫为咒愿。因别去。</FONT></P>
<P><FONT size=3>　　是日中。其子在穴中。忽于小穴明处。见一沙门。从穴中入来。持一钵饭。以授此人。食讫便不复饥。唯端坐正念。</FONT></P>
<P><FONT size=3>　　经十余年。齐文皇帝即位。于西山造凉殿。匠工除此崩石。乃见穴中人尚活。出之与归。父母惊喜。遂阖家练行。</FONT></P>
<P><FONT size=3>　　---------------------------------</FONT></P>
<P><FONT size=3>　　东魏末年，邺下地方的人，一起到西山的矿穴采掘银铜。他们采完出穴之时，穴忽然崩塌。最后面的一个人，由于石头塞门而出不来，不过幸好没有受伤。塞住穴口的大巨石，只留了一点小缝隙，稍微能见到一点日光。这人想大概是出不去了，于是就一心念佛。</FONT></P>
<P><FONT size=3>　　他的父亲听到儿子被巨石压的消息，尸体无法挖出来。想到家境穷困，没有能力为儿子大作法会来追荐福业。最多只拿得出一碗粗饭，于是就带了一钵粗饭到寺庙去，准备斋一位僧人。然而这些僧人都想得到丰厚的供养，因此没有人肯吃他的饭。可怜这位父亲拿着那钵饭哭了起来，这时有位僧人很怜悯他，就接受他的供养。僧人吃完饭后，就替这位父亲施主诵咒祝愿，之后就走了。</FONT></P>
<P><FONT size=3>　　就在这同一天，在洞穴中的儿子，忽然见到穴口隙缝处，进来了一位沙门。沙门拿了一钵饭叫他吃，他吃了之后肚子就不再饥饿，从此就一直端坐修定。十几年就这样过去了。</FONT></P>
<P><FONT size=3>　　后来齐文皇帝即位，要在西山造一座凉殿。于是石匠就到崩穴处取这块巨石，巨石移走之后，才发现穴内有人，而且还活着。于是石匠就带他回家，他的父母惊喜异常，此后全家都修行。</FONT></P>
<P>


<P></P>
<P><FONT size=3><STRONG>　　冀州擒奴</STRONG></FONT></P>
<P><FONT size=3>　　北齐时有冀州人。从军伐梁。战败见擒为奴。其父母在乡不知音问。谓已死为追福。造砖浮图。砖浮图成设斋会。道俗数百人。</FONT></P>
<P><FONT size=3>　　方坐盒闻叩门声。主人父出视。见一僧形容甚雅。谓主人曰。乞斋食秝糜。可以布手巾裹之。并乞鞋一量。主人请留住食。僧不肯曰。欲早去。不暇坐食也。主人如其言。以新布裹糜。并鞋一量奉之。僧受而去。</FONT></P>
<P><FONT size=3>　　是日斋时。主人子在江南泽中。为其主牧牛。忽见一僧。手持糜一裹。及新鞋一量。至奴所问曰。亦思归见父母乎。奴泣曰。无敢望也。</FONT></P>
<P><FONT size=3>　　僧以与糜令坐食。食毕又与鞋令着之。而敷袈裟于地。令坐袈裟上。僧取袈裟四角。总把擎举而挥之。可移二丈许。</FONT></P>
<P><FONT size=3>　　着地。奴开视。不见僧及袈裟。而身已在其宅门外。入门见大众方食。父母惊喜就问。具说由缘。视其巾内余糜及鞋。乃向奉僧者也。</FONT></P>
<P><FONT size=3>　　乡邑惊骇。竞为笃信。是日月六日也。因名所造浮图。为六日浮图。浮图今尚存。邑里犹传之矣。</FONT></P>
<P><FONT size=3>　　---------------------------------</FONT></P>
<P><FONT size=3>　　北齐时有个冀州人，他从军去攻打梁国，战败被俘虏成为奴隶。他在家乡的父母，由于很久都得不到他的音讯，以为他已经战死，于是就为他追荐造福，盖了一座砖塔。砖浮图完成之日，就设斋会，有几百位出家众及在家众来参加。</FONT></P>
<P><FONT size=3>　　大家正坐着吃时，有叩门声。主人的父亲就出门去看，见到一位长相文雅的僧人。僧人向主人说：“要向你乞斋小米稀饭，用布手巾包裹着就可以。同时还要向你乞一双鞋子。”主人留他进去吃。僧人不肯答应，僧人说：“我要早点去，没空坐着吃。”于是主人就照着他的吩咐，用新的布包裹稀饭，并奉送他一双鞋子。僧人接受之后就走了。</FONT></P>
<P><FONT size=3>　　斋会那天，主人的儿子，正在江南的水泽中，替他的主人放牧牛只。忽然他见到一位僧人，手里拿着布巾包裹的稀饭及一双新鞋。僧人到奴隶的身边问他说：“想不想回去看父母啊？”奴隶哭泣说：“我实在不敢怀抱任何希望。”</FONT></P>
<P><FONT size=3>　　僧人就叫他坐下来吃粥，吃完后，又叫他把新鞋穿上。于是僧人就把袈裟铺在地上，叫他坐在袈裟上。然后僧人捉住袈裟的四角，把他擎举起来挥舞，有二丈多高。</FONT></P>
<P><FONT size=3>　　等着地之后，奴隶张眼开视，僧人及袈裟都不见了，而自己却已身在家宅门外。他入门之后，见到大众还在吃饭。父母见到他惊喜不已，忙问因缘，他把经过情形都讲了，再看布巾内剩下的粥及脚上的鞋，正是父亲送给僧人的。</FONT></P>
<P><FONT size=3>　　乡邑的人都很惊骇整件事情，大家都因此而争着信佛教。当天是该月的初六，所以就把所造的浮图，叫做六日浮图。现在这座浮图还在，而该邑的人，还在流传着这个故事。 </FONT></P>
<P>


<P></P>
<P><FONT size=3><STRONG>　　梁时一寒士</STRONG></FONT></P>
<P><FONT size=3>　　梁武帝微时。识一寒士。及即位游于苑中。见牵舟。帝问之。尚贫贱如故。敕曰。明日可上谒。吾当与汝县令。</FONT></P>
<P><FONT size=3>　　此人奉敕而往会。故不得见。频往遇有事。终不得通。自怪之。以问沙门宝志。志方为大众讲经。听者数千人。寒士不得进。</FONT></P>
<P><FONT size=3>　　宝志谓众曰。有人欲来见问。请开道内之。众人乃为开。此人进未至。宝志迎谓曰。君为不得县令来问耶。终不得矣。但受虚恩耳。</FONT></P>
<P><FONT size=3>　　过去帝为斋主。君书其疏许施钱五百。而竟不与。是故今日但蒙许官。终不得也。</FONT></P>
<P><FONT size=3>　　此人闻之终去。帝亦更不求之。</FONT></P><FONT size=3>
<P><FONT size=3>　　---------------------------------</FONT></P></FONT>
<P><FONT size=3>　　梁武帝尚未显贵的时候，曾经认识一个贫困的人。等到他当上皇帝之后，有一天在苑里游玩，见到那人在岸上牵舟。粱武帝就问他近况如何，才知道他还是和以前一样贫贱。于是梁武帝就说：“明天来谒见我，我给你当个县令。”</FONT></P>
<P><FONT size=3>　　这人就奉皇帝的命令去觐见，但却见不到。他又去了好几次，总是无法通报。他觉得很奇怪，就想要请问沙门宝志。当时宝志和尚正在为大众讲经，有几千人在听，因此他根本无法近前去问。</FONT></P>
<P><FONT size=3>　　宝志和尚告诉众人说：“有人有问题想来问我，请大家开道让他过来。”于是大家就让出一条通道。他走向志公，志公也迎向他的时候说：“你是不是想问为什么当不上县令呀？最后还是当不上的，只是得到一个虚假的口头承诺而已。</FONT></P>
<P><FONT size=3>　　“过去世的时候，当今皇帝当斋主时，你在功德簿上写布施五百钱，结果竟不给。因此今日也只能获得皇上口头给你官做，而最后还是做不成。”</FONT></P>
<P><FONT size=3>　　这人听了这段因缘之后，就不再去找梁武帝，而粱武帝也没有再找他。 </FONT></P>
<P>


<P></P>
<P><FONT size=3>　<STRONG>　崔浩</STRONG></FONT></P>
<P><FONT size=3>　　后魏司徒崔浩。博学有才略。事太武。言行计从。国人以为楷模。浩师事道士寇谦之。尤不信佛。见其妻读经。夺而投于井中。</FONT></P>
<P><FONT size=3>　　从太武至长安。入寺。见有弓矢刀盾。帝怒诛寺僧。浩因进说。尽杀沙门。焚经像。敕留台下四方。依长安行事。</FONT></P>
<P><FONT size=3>　　寇谦之与浩争。浩不从。谦之谓浩曰。卿从今受戮。灭门户矣。后四年。浩果无罪而族诛。将刑。载于露车。官使十人在车上。更尿其口。行数里。不堪困苦。号叫求哀。竟备五刑。自古戮辱未之前有。</FONT></P>
<P><FONT size=3>　　帝亦枉诛太子。又寻为阉人宗爱所杀。时人以为毁佛法之报验。</FONT></P><FONT size=3>
<P><FONT size=3>　　---------------------------------</FONT></P></FONT>
<P><FONT size=3>　　后魏的司徒崔浩，是个博学多闻有才华谋略的人。太武帝对他言听计从，是太武帝的得力助手，国内的人都以他作为楷模。崔浩信道士寇谦之，非常反对佛教。他见到妻子读佛经，就一把抢过来扔到井里去。</FONT></P>
<P><FONT size=3>　　有一次，他随从太武帝到长安，他们进入一间佛寺，见到里面有弓矢刀盾等武器。太武帝很忿怒，就杀了寺里的僧人。崔浩更建议说，把沙门都杀光，把佛经及佛像都烧掉。于是皇帝就下命令，要全国都以长安为榜样。</FONT></P>
<P><FONT size=3>　　寇谦之反对崔浩这么做，但是崔浩不听劝。寇谦之就告诉他说：“你以后会被杀，而且还会遭到灭门之祸。”四年之后，崔浩果然没有犯什么罪，就遭到灭族的惩罚。在行刑之前，崔浩被装载在一辆没有遮盖的车上，官吏还叫十个人向他口里放尿。这样子走了几里路之后，崔浩不堪困苦，大声号叫哀求。他生前一共受了鞭笞、杖刑、徒步、流放及死刑等五种刑，这是古来被判死刑者从未受过的羞辱。</FONT></P>
<P><FONT size=3>　　太武帝后来又冤枉诛杀太子，不久之后，自己又被宦官宗爱所杀。当时的人都说，太武帝及崔浩，是由于毁灭佛法，所以遭到这样的报应。 </FONT></P>
<P><FONT size=3><STRONG>

</STRONG></FONT>
<P></P>
<P><FONT size=3><STRONG>　　周武帝</STRONG></FONT></P>
<P><FONT size=3>　　周武帝好食鸡卵。一食数枚。有监膳仪同名拔彪。常进御食有宠。隋文帝即位。犹监膳进食。开皇中暴死。而心尚暖。家人不忍殡之。</FONT></P>
<P><FONT size=3>　　三日乃苏。能语先云。举我见王。为周武帝传话。既而请见。文帝引问。言曰。</FONT></P>
<P><FONT size=3>　　始忽见人唤。随至一处。有大地穴。所行之道。径入穴中。才到穴口。遥见西方有百余骑来。仪卫如王者。俄至穴口。乃周武帝也。仪同拜。帝曰。王唤汝证我事。汝身无罪。言讫即入穴中。</FONT></P>
<P><FONT size=3>　　使者亦引仪同入。便见宫门。引入庭。见武帝共一人同坐。而有加敬之容。使者令仪同拜王。王问。汝为帝作食。前后进白团几枚。仪同不识白团。顾左右。左右教曰。名鸡卵为白团也。仪同即答。帝常食白团。实不记数。</FONT></P>
<P><FONT size=3>　　王谓帝曰。此人不记。当须出之。帝惨然不悦而起。忽见庭前。有一铁床。并狱卒数十人。皆牛头人身。帝已卧床上。狱卒用铁梁押之。帝胁割裂。裂处鸡子全出。俄与床齐。可十余斛。乃命数之讫。床及狱忽皆不见。帝又已在王坐。王谓仪同还去。</FONT></P>
<P><FONT size=3>　　有人引出至穴口中。又见武帝出来。语仪同云。为闻大隋天子。昔曾与我共事。仓库玉帛。亦我储之。我身为帝为灭佛法。极受大苦。可为吾作功德也。</FONT></P>
<P><FONT size=3>　　于是文帝敕天下人。出一钱。为追福焉。</FONT></P><FONT size=3>
<P><FONT size=3>　　---------------------------------</FONT></P></FONT>
<P><FONT size=3>　　周武帝喜欢吃鸡蛋，一次就吃好几枚。拔彪是监管膳食的仪同，由于经常侍候皇帝吃饭而得宠。后来隋文帝即位，他还留任原职。开皇年中他忽然暴毙，由于心还暖，所以家人不忍心把他埋葬。</FONT></P>
<P><FONT size=3>　　三天之后他醒了过来，一开口就说：“带我去见皇上，我要替周武帝传话。”于是大家就替他安排求见，隋文帝就问他要传什么话，他说：</FONT></P>
<P><FONT size=3>　　暴死之后，我就听到有人叫我，我就跟着他到一个大地穴的地方。那儿所有的路，都是通入地穴的。我才走到穴口，遥见西方有一百多人骑马而来，他们护卫着一位好像国王的人。等到他们骑进穴口，一看才知道那人就是周武帝。于是我就向武帝礼拜。武帝说：“阎罗王传唤你来作证我的事，你本身没有罪。”讲完话武帝就进入穴里。</FONT></P>
<P><FONT size=3>　　使者也带我进入穴中，见到宫殿的大门。使者带我进入宫庭里，我见到武帝和一个人一起坐着，武帝对那人似乎十分恭敬。原来那人就是阎罗王，使者叫我向阎罗王礼拜。冥君就问我说：“你替武帝准备饮食的这些年来，武帝前前后后共吃了几枚白团？”我不知道何谓白团，就看左右的人。左右的人告诉我说，白团就是鸡蛋。于是我就回答说：“武帝经常吃白团，但是数目有多少，我从未去算过。”</FONT></P>
<P><FONT size=3>　　冥君就向武帝说：“这个人没有算多少枚，所以我们要通通把它弄出来计算。”武帝一听，不禁一脸凄惨之相，很不高兴的站了起来。忽然宫庭的前面出现了一张铁床，还有几十名狱卒，全都长得牛头人身，而武帝已经身卧床上。这时狱卒就用铁梁来压武帝，武帝的两胁因而割裂。在割裂处鸡蛋不停涌出，不久就堆积得有床那么高，几乎有十几斛之多（五斗为一斛）。冥君就叫狱卒计数，数完之后，床和狱卒忽然又都不见了，而武帝又已经坐在位子上。冥君就告诉我可以走了。</FONT></P>
<P><FONT size=3>　　于是就有人带我出到穴口，这时武帝出来告诉我说：“你替我传话大隋国的天子，他以前曾经是我的同事，而现在国库内的金玉布帛，也都是我储蓄的。由于我生前为帝王时毁灭佛法，所以现在受大苦，请他替我作功德。”</FONT></P>
<P><FONT size=3>　　于是隋文帝就通令天下，每家出一钱，替北周武帝作功德来超度他。 </FONT></P>
<P><FONT size=3>

</FONT>
<P></P>
<P><FONT size=3><STRONG>　　赵士亡女</STRONG></FONT></P>
<P><FONT size=3>　　长安市里风俗。每岁元日以后。递作饮食相邀。号为传坐。东市笔工赵士。次当设之。有客先到如厕。见其碓上有童女。年可十三四。着青裾白衫。以级索系颈。属于碓柱。</FONT></P>
<P><FONT size=3>　　泣谓客曰。我是主人女也。往年未死时。盗父母钱一百。欲买脂粉。未及而死。其今在厨舍内西北角壁中。然虽未用。既已盗之。坐此得罪。今偿父母命。言毕化为青羊白项。</FONT></P>
<P><FONT size=3>　　客惊告主人。主人问其形貌。乃其小女。死二年矣。遂于厨壁取得钱。似久安处。于是送羊僧寺。合门不复食肉。</FONT></P><FONT size=3>
<P><FONT size=3>　　---------------------------------</FONT></P></FONT>
<P><FONT size=3>　　长安市里民间有一项风俗，就是每年元旦之后，就轮流请客吃饭，叫做传坐。东市有位做笔的工人，叫做赵士，轮到作东。那天有位先到的客人去上厕所，看到碓上有个小女孩，大约十三四岁。穿着青裙白衫，颈上系着级索，级索绑在碓柱上。</FONT></P>
<P><FONT size=3>　　小女孩哭着向客人说：“我是这家主人的女儿，没死以前，偷了父母一百钱，准备用来买脂粉。还没来得及买就死了，钱藏在厨房西北角的墙壁里。虽然钱还没花用，但已犯了窃盗之罪，因此现在要偿命给父母。”讲完之后就变成了一头白颈的青羊。</FONT></P>
<P><FONT size=3>　　客人很吃惊，急忙报告主人。主人就问小女孩的像貌，才知道原来是两年前去世的小女儿。于是就在厨房的墙壁里找到钱，这钱似乎已经摆了很久。于是他们把这头羊送到寺庙去放生，全家从此不再吃肉。</FONT></P>
<P><FONT size=3>

</FONT>
<P></P>
<P><FONT size=3><STRONG>　　潘果</STRONG></FONT></P>
<P><FONT size=3>　　京兆潘果。年未弱冠。以武德中。任都水小吏。下归与里中少年数人。出田游戏。过于冢间见一羊。为人所遗。独立食草。</FONT></P>
<P><FONT size=3>　　果因与里中年少捉之。将以归家。其羊中路而鸣。果惧其主闻。乃拔去其羊舌。乃无声。于是夜烹食之。</FONT></P>
<P><FONT size=3>　　后一年。果舌渐小。遂销尽。陈牒解职。富平县尉郑余庆。疑其诈也。开口验之。乃全无舌。看本处。才如豆许不尽。怪问之。果尽以实答其状。</FONT></P>
<P><FONT size=3>　　县官教为羊追福。果乃受五戒。大修福。后一年舌渐生。寻平复如旧。诣县自陈。县官用为里正余庆。贞观十八年为监察御史。</FONT></P><FONT size=3>
<P><FONT size=3>　　---------------------------------</FONT></P>
<P><BR>　　京兆尹潘果，二十岁以前，在武德年中，是都水地方的小吏。有一次他和乡里的几位少年朋友到田里游戏，经过坟场时，看到一头被人遗失的羊，正在吃草。</FONT></P>
<P><FONT size=3>　　他和朋友合力把羊捉住，然后带回家里。走在路上时，羊不停的鸣叫。潘果怕被失主听到，于是就把羊的舌头拔掉，免得它再出声。到了晚上，潘果就把羊宰杀烹食了。</FONT></P>
<P><FONT size=3>　　一年之后，潘果的舌头渐渐变小，最后几乎已经没有舌头了，他只得交出公牒辞职。富平县尉郑余庆以为他骗人，就要他开口检查，果然舌头全无，只留根部像豆子般大小。郑余庆觉得奇怪就问他原因，他也老老实实把实情和盘托出。</FONT></P>
<P><FONT size=3>　　县官就教他要替羊做福德超度，而潘果也受了五戒，修了很多福业。一年之后，他的舌头又渐渐长了出来，最后终于恢复正常的舌头。于是他就到县官那儿去报告，县官就派他当里正余庆。到了贞观十八年，还当上了监察御史。 </FONT></P>
<P><FONT size=3> </P>


<P><STRONG>　　王五戒</STRONG></FONT></P>
<P><FONT size=3>　　隋大业中。洛阳人姓王持五戒。时言未然之事。闾里敬信之。一旦忽谓人曰。今日当有人。与我一头驴。至日午。果有人牵驴一头送来。涕泣说言。</FONT></P>
<P><FONT size=3>　　早丧父。其母寡。养一男一女。女嫁而母亡。亦十许年矣。寒食日。妹来归家。家有驴数年。洛下俗。以寒食日。持酒食祭墓。此人乘驴而往。</FONT></P>
<P><FONT size=3>　　墓在伊水东。欲度伊水。驴不肯度。鞭其头面。被伤流血。既至墓所。放驴而祭。俄失其驴。还在本处。</FONT></P>
<P><FONT size=3>　　是日妹独在兄家。忽见母入来。头面血流。形容毁瘁。号泣告女曰。我生时避汝兄。送米五升与汝。坐此得罪报受驴身。偿汝兄五年矣。</FONT></P>
<P><FONT size=3>　　今日欲度伊水。水深畏之。汝兄以鞭捶我。头面尽破。仍许还家。更苦打我。我走来告汝。吾今偿债垂毕。可太非理相苦也。言讫走出。寻之不见。</FONT></P>
<P><FONT size=3>　　女记其伤状处。既而兄还。女先观驴头面伤破状。女抱以号泣。兄怪问之。女以状告。兄亦言初不肯度。及失还得之状同。于是兄妹。抱持恸哭。驴亦涕泪交流。不食水草。</FONT></P>
<P><FONT size=3>　　兄妹跪请。若是母者。愿为食草。驴即为食草。既而复止。兄妹莫如之何。遂备粟豆。送五戒处。乃复饮食。后驴死。妹收葬焉。</FONT></P><FONT size=3>
<P><FONT size=3>　　---------------------------------</FONT></P></FONT>
<P><FONT size=3>　　隋朝大业年中。洛阳有位姓王的，时常讲一些将来会发生的事，由于很灵验，闾里都很尊敬他，信任他。因为他持五戒，所以称他为王五戒。有一天他忽然跟人说：“今天会有人，送我一头驴。”到了中午，果然有人牵了一头驴来送他，并且涕泣着说经过。</FONT></P>
<P><FONT size=3>　　那人早年丧父，寡母把兄妹二人养大，女儿嫁出门之后，母亲也过世了，至今已十几年。今年，妹妹于寒食节之日回家。洛阳的习俗是，寒食日要持酒及食物去祭拜祖墓，于是这人就骑了家里的驴子去扫墓。</FONT></P>
<P><FONT size=3>　　墓在伊水的东边，因此要度伊水，但是驴不肯度水。于是他就用鞭子打驴的头脸，使得驴受伤而流血。后来总算到了墓地，他就放驴去吃草，自己就扫墓祭祀。不久，驴居然不见了。过了好一会，驴才又再出现。</FONT></P>
<P><FONT size=3>　　当天妹妹一个人在哥哥的家里，忽然见到亡母进门。她的头及面都在流血，看起来十分憔瘁。她哭着告诉女儿说：“我活着的时候，不让你哥哥知道，偷偷送了五升米给你。因为这样而受到了驴身的罪报，还你哥哥的债也五年了。</FONT></P>
<P><FONT size=3>　　“今天因为水深，我怕度伊水。结果你哥哥拿鞭子抽我，头和脸都被他打伤。还说回家后，要再狠狠的打我。我特别来告诉你，我欠他的债已经快还完了，岂可再如此无理的让我吃苦。”说完母亲就走了，女儿出门也遍寻不见。</FONT></P>
<P><FONT size=3>　　女儿记着母亲受伤的地方，等到兄长回家时，她就立刻去观看这头驴子头面的破伤情形，结果一模一样。于是她就抱着这头驴大哭，哥哥见状甚觉怪异，忙追问原因，妹妹就讲给他听。兄长也说这头驴起初不肯度水，后来又失踪，又出现的情形。于是兄妹二人，抱着驴大哭，驴也流下眼泪，而且不饮不食。</FONT></P>
<P><FONT size=3>　　兄妹就跪下来请说：“如果真是我们母亲的话，就请您吃草证明。”驴听了之后，就马上吃草，然后就不再进食。兄妹俩没有办法，只好准备了粟豆等粮食，送到王五戒那儿放生，驴才再饮食。后来驴死了之后，妹妹就把它收去埋葬了。 </FONT></P>
<P><FONT size=3> </P>


<P><STRONG>　　宋司马文宣</STRONG></FONT></P>
<P><FONT size=3>　　宋司马文宣。河内人也。颇信佛法。元嘉九年丁母难弟丧。月望旦忽见其弟身形。于灵座上不异平日。回遑叹嗟讽求饮食。</FONT></P>
<P><FONT size=3>　　文宣乃试与言曰。汝平生时修行十善。若如经言。应得生天。若在人道。何故乃生此鬼中耶。沉吟俯仰默然无对。</FONT></P>
<P><FONT size=3>　　文宣即夕梦见其弟云。生所修善蒙报生天。旦灵床之鬼。是魔魅耳。非其身也。恐兄疑怪。故诣以白兄。</FONT></P>
<P><FONT size=3>　　文宣明旦请僧转首楞严经。令人扑系之。鬼乃逃入床下。又走户外。形稍丑恶。举家骇惧。詈叱遣之。鬼云。饿乞食耳。积日乃去。</FONT></P>
<P><FONT size=3>　　顷之。母灵床头有一鬼。肤体赤色。身甚长壮。文宣长息孝祖。与言往反。答对周悉。初虽恐惧。末稍安习之。鬼亦转相附狎。居处出入殆同家人。于时京师传相报告。往来观者门巷叠迹。</FONT></P>
<P><FONT size=3>　　时南林寺有僧。与灵味寺僧含沙门。与鬼言论亦甚款曲。鬼云。昔世尝为尊贵。以犯众恶。受报未竟。果此鬼身。去寅年。有四百部鬼。大行疾疠。所应钟灾者。不忤道人耳。而犯横极众。多滥福善。故使我来监察之也。</FONT></P>
<P><FONT size=3>　　僧以食与之。鬼曰。我自有粮。不得进此食也。</FONT></P>
<P><FONT size=3>　　含曰。鬼多知。我生何来。何因作道人。答曰。人中来。出家因缘本誓愿也。</FONT></P>
<P><FONT size=3>　　问诸存亡生死所趣。略皆答对。具有灵验。</FONT></P>
<P><FONT size=3>　　含曰。人鬼道殊。汝既不求食。何为久留。</FONT></P>
<P><FONT size=3>　　鬼曰。此间有一子女。应在收捕。而奉戒精勤。故难可得。比曰稽留用此故也。藉乱主人有愧不少。自此已后不甚见形。后往视者但闻语耳。时元嘉十年也。</FONT></P>
<P><FONT size=3>　　至三月二十八日。语文宣云。暂来寄住。而汝倾家营福。见畏如此。那得久留。</FONT></P>
<P><FONT size=3>　　孝祖云。听汝寄住。何故据人先亡灵筵耶。</FONT></P>
<P><FONT size=3>　　答曰。汝家亡者各有所属。此座空设。故权寄耳。于是辞去。</FONT></P><FONT size=3>
<P><FONT size=3>　　---------------------------------</FONT></P></FONT>
<P><FONT size=3>　　南朝时宋国的司马文宣，是河内人，颇为信佛。元嘉九年时，母亲与弟弟相继去世。在十五号的早上，忽然见到弟弟坐在自己的灵座上，不停的嗟叹不安，要求饮食。</FONT></P>
<P><FONT size=3>　　文宣试着跟他交谈说：“你生前平常就修行十善，照佛经上所言，你应该可以生天，或是生在人道，为何如今生在鬼道呢？”那个鬼沉吟半天，无言以对。</FONT></P>
<P><FONT size=3>　　当天晚上，文宣梦到他弟弟跟他说：“我生前修善，现在已经获得善报生天了。上午灵床上的鬼，是魔魅，不是我。为了怕你怀疑觉得奇怪，所以特别来告诉你。”</FONT></P>
<P><FONT size=3>　　第二天早上，文宣就请僧人诵首楞严经。然后又叫人把鬼捉起来，鬼起初逃到床底下，后来又走到门外，这时鬼的形像变得比较丑恶。文宣全家都很害怕，厉声呵斥要鬼离开。鬼说：“我只不过是饥饿来乞食而已。”结果这个鬼，好几天之后才走。</FONT></P>
<P><FONT size=3>　　不久，文宣母亲灵位床头又有一个鬼出现。这个鬼身体是赤色的，长得很高大健壮。文宣的长子孝祖，和鬼交谈，这个鬼回答得很详细。起初家人有些恐惧，后来慢慢不害怕而习惯了。鬼也渐渐和他们亲近熟悉起来，和他们同居相处，犹如一家人般。当时京城大家都相传这件事，到他们家来看鬼的人络驿不绝。</FONT></P>
<P><FONT size=3>　　南林寺及灵味寺的僧人，和鬼很谈得来。鬼说：“生前我也是个尊贵的人，因为犯了很多罪恶，得了鬼身，至今尚未受报完。去年有四百部鬼，奉命来大行疾疠，让命该绝的人得灾，不去打扰修行人。但是这些鬼有些做的过了头，也让修福修善的人罹难，因此冥府派我来监察这件事。”</FONT></P>
<P><FONT size=3>　　僧人拿食物给他吃，鬼说：“我自己有粮食，不能吃你们的食物。”</FONT></P>
<P><FONT size=3>　　灵味寺僧含沙门问他说：“鬼大多都能知道很多事，我想请问你，我前生是从那里来的，这辈子又为何会出家呢？”鬼回答说：“你前辈子也是人，你出家是由于自己发愿之故。”</FONT></P>
<P><FONT size=3>　　另外他们又问了很多人生死之事，他都回答得很对，而且很灵。</FONT></P>
<P><FONT size=3>　　含沙门又问说：“人道和鬼道不同，你既不求人问的饮食，为何在人间逗留这么久呢？”</FONT></P>
<P><FONT size=3>　　鬼回答说：“我要收捕这里的一名女子，由于她戒律持得很好，所以很难捕到她，这就是我稽留这么久的原因。在这儿打搅主人，实在很惭愧。”从此以后，他就很少再现形。以后来看鬼的人，也都只能听见声音而已，这是元嘉十年时候的事。</FONT></P>
<P><FONT size=3>　　到了三月二十八日，鬼对文宣说：“我暂时寄住你家，而你们全家都这么努力培福。我让你们这么麻烦，也不适宜久留了。”</FONT></P>
<P><FONT size=3>　　长子孝祖说：“你可以寄住没关系呀，不过为什么要住在我们先人的亡灵牌位呢？”</FONT></P>
<P><FONT size=3>　　鬼回答说：“你们家的亡人，都已经投胎各有他们自己的眷属了。这些灵座都是空的，所以我暂时方便借住而已。”于是鬼就告辞而去。 </FONT></P>
<P><FONT size=3> </P>


<P><STRONG>　　宋王胡</STRONG></FONT></P>
<P><FONT size=3>　　宋王胡者。长安人也。叔死数载。元嘉二十三年忽见形。还家责胡。以修谨有阙。家事不理。罚胡五杖。傍人及邻里。并闻其语及杖声。又见杖瘢迹。而不睹其形。唯胡犹得亲接。</FONT></P>
<P><FONT size=3>　　叔谓胡曰。吾不应死。神道须吾算诸鬼录。今大从吏兵。恐惊损墟里。故不将进耳。胡亦大见众鬼纷闹若村外。</FONT></P>
<P><FONT size=3>　　俄然叔辞去曰。吾来年七月七日当复暂还。欲将汝行游历幽途。使知罪福之报也。不须费设。若意不已。止可茶来耳。</FONT></P>
<P><FONT size=3>　　至期果还。语胡家人云。吾今将胡游观毕。当使还。不足忧也。故即顿卧床上。泥然如尽。</FONT></P>
<P><FONT size=3>　　叔于是将胡遍观群山。备睹鬼怪。末至嵩高山。诸鬼遇胡。并有馔设余施。味不异世中。唯姜甚脆美。胡欲怀将还。左右人笑胡云。止可此食。不得将还也。</FONT></P>
<P><FONT size=3>　　胡末见一处。屋宇华旷。帐筵精整。有二少僧居焉。胡造之。二僧为设杂果槟榔等。</FONT></P>
<P><FONT size=3>　　胡游历久之。备见罪福苦乐之报。乃辞归。</FONT></P>
<P><FONT size=3>　　叔谓胡曰。汝既已知善之可修。何宜在家。白足阿练。戒行精高。可师事也。长安道人足白。故时人谓为白足阿练也。甚为魏虏所敬。虏主事为师。</FONT></P>
<P><FONT size=3>　　胡既奉此练。于其寺中。遂见嵩山上年少僧者游学众中。胡大惊与叙乖阔。问何时来。</FONT></P>
<P><FONT size=3>　　二僧答云。贫道本住此寺。往日不忆与君相识。</FONT></P>
<P><FONT size=3>　　胡复说嵩高之遇。此僧云。君谬耳。岂有此耶。</FONT></P>
<P><FONT size=3>　　至明日二僧无何而去。胡乃具告诸沙门。叙说往日嵩山所见。众威惊怪。即追求二僧。不知所在。乃悟其神人焉。</FONT></P><FONT size=3>
<P><FONT size=3>　　---------------------------------</FONT></P></FONT>
<P><FONT size=3>　　南朝宋国的王胡，是长安人。他死了几年的叔父，在元嘉二十三年的时候，忽然回家现形。责备他没有好好修身，而且也不理家事，因此罚打他五杖。傍边的人及邻里，都听到叔父的声音及罚杖声，也见到杖打所现的瘢痕，但却见不到叔父的人，只有王胡一人得见。</FONT></P>
<P><FONT size=3>　　叔父告诉侄儿说：“我不应该死的，不过因为神道须要我去替他们算诸鬼的记录，所以才把我召去。今天来了很多官兵，我怕会惊动损害乡里，所以没有带他们进来。”王胡也见到村外有一大堆鬼，闹哄哄的。</FONT></P>
<P><FONT size=3>　　不久叔父告辞说：“明年七月七日，我还会暂时回来，到时候我会带你到阴间游历，让你知道善恶的罪福报应。你们不须要张罗招待我，如果觉得过意不去，只要准备茶水就可以了。”</FONT></P>
<P><FONT size=3>　　明年到期叔父果然回来，他告诉王胡家人说：“我现在带王胡去游观阴间，看完就会送他回来，你们不用担心。”于是王胡就顿然卧倒床上，好像死去般。</FONT></P>
<P><FONT size=3>　　叔父就带王胡到各座山上去参观，遍见所有的鬼怪。最后到了嵩高山，诸鬼就请他们吃饭，王胡觉得菜肴的味道和人间差不多，只有姜特别的脆口甘美。他准备带一些姜回人间，左右的人就笑他说，只可以在这里吃，不可以带回人间。</FONT></P>
<P><FONT size=3>　　后来王胡又在嵩山，看到一处地方屋宇华丽空旷，帐幕摆设及家具都很精致整齐，里面有两位年少的僧人居住。王胡就进去拜访。两位僧人招待他吃水果、槟榔等。</FONT></P>
<P><FONT size=3>　　王胡在阴曹地府游历了很久，通通见到造罪修福所获得的苦乐报应之后，就告辞要回人间。</FONT></P>
<P><FONT size=3>　　叔父告诉他说：“你既然已经知道要修善，那就不应该再在凡俗的家里了。白足阿练法师的戒律及道行都很精高，你可以拜他为师。”长安有位僧人，脚很白，所以当时的人就叫他白足阿练。当时的国君很尊敬他，尊他为国师。</FONT></P>
<P><FONT size=3>　　王胡回人间后，就拜白足阿练为师，在老师的寺里，他看到嵩山上的两位年少僧人，也在游学的行列之中。他很惊讶，就与他们叙旧，问他们是什么时候来的？</FONT></P>
<P><FONT size=3>　　两位僧人回答说：“贫道一向就住在这个寺庙，不记得以前见过你。”</FONT></P>
<P><FONT size=3>　　王胡就提起在嵩高山的那次见面。僧人说：“你弄错了，没有这回事啊。”</FONT></P>
<P><FONT size=3>　　第二天，两位僧人没有理由就不见了。王胡就把这件事告诉其他的沙门。大家都很惊怪，就去找这两位僧人，结果不知道他们在那里，此时大家才觉悟，原来两僧是神异之人。</FONT></P>
<P><FONT size=3>

</P>
<P><STRONG>　　隋:皇甫兄弟</STRONG></FONT></P>
<P><FONT size=3>　　隋大业八年。宜州城东南四十余里。有一家姓皇甫。居家兄弟四人。大兄小弟并皆勤事生业。仁慈忠孝。其第二弟名迁。交游恶友不事生活。</FONT></P>
<P><FONT size=3>　　于后一时母在堂内。取六十钱欲令市买。且置床上。母向舍后。其迁从外来入堂。左右顾视不见人。便偷钱将出私用。</FONT></P>
<P><FONT size=3>　　母还觅钱不得。不知儿将去。遂勘合家。良贱并云不得。母恨不清合家。遂鞭打大小。大小皆怨。</FONT></P>
<P><FONT size=3>　　至后年迁亡。托胎家内母猪腹中。经由三五月，产一猪子。年至两岁。八月社至须钱。卖远村社家得钱六百文。社家将去。</FONT></P>
<P><FONT size=3>　　至于初夜，迁惊觉合家大小。先以鼻触妇。妇眠梦云。我是汝夫。为取婆六十钱。枉受合家唐受拷楚。令我作猪。今来偿债。今将卖与社家。社家缚我欲杀。汝是我妇。何忍不语男女赎我。</FONT></P>
<P><FONT size=3>　　妇初一梦。忽寤心惊。仍未信之。复眠还梦如是。猪复以鼻触妇。妇惊着衣向堂报姑。姑已起坐。还梦同新妇。儿女亦同梦见。</FONT></P>
<P><FONT size=3>　　一夜装束。令儿及将迁兄。并持钱一千二百。母报儿云。社家傥不肯放。求倍与价。恐天明将杀。驰骑急去。</FONT></P>
<P><FONT size=3>　　去舍三十余里。儿既至彼。不说己亲。恐辱家门。但云不须杀。今欲赎猪。社家不肯。吾今祭社时至。猪不与君。再三殷勤不放。</FONT></P>
<P><FONT size=3>　　兄儿怕急。恐虑杀之。私凭一有识解信敬人。曾任县令。具述委曲实情。后始赎得。</FONT></P>
<P><FONT size=3>　　既得猪已。驱向野田。兄语猪云。汝审是我弟。汝可急前还家。儿复语猪。审是我父。亦宜自前还家。猪闻此语。驰走在前还舍。</FONT></P>
<P><FONT size=3>　　后经多时。乡里并知。儿女耻愧。此邻相嫌者并以猪讥骂。儿女私报猪云。爷今作业不善。受此猪身。男女出头不得。爷生平之日。每共徐贤者交厚。爷向徐家。儿女送食。往彼供爷。</FONT></P>
<P><FONT size=3>　　猪闻此语。沥泪驰走向徐家。徐家离舍四十余里。至大业十一年内。猪徐家卒。</FONT></P><FONT size=3>
<P><FONT size=3>　　---------------------------------</FONT></P></FONT>
<P><FONT size=3>　　隋朝大业八年，宜州城东南边四十余里处，有一家姓皇甫的，有兄弟四人。除了老二皇甫迁，结交不良的朋友，整天游手好闲，不事生产之外，其他兄弟都工作勤奋，仁慈忠孝。</FONT></P>
<P><FONT size=3>　　有一天，他们的母亲拿了六十钱准备到市场买东西，由于有事到屋后去，就顺手把钱放在床上。这时老二从外面回来，见钱在床而四下无人，于是就偷了钱出去外面花用。</FONT></P>
<P><FONT size=3>　　母亲回房找不到钱，也不知道是老二拿走的，于是就审问全家。全家大小都否认有偷钱，母亲很生气。全家大小因而通通都被鞭打，大家心里也都很怨恨。</FONT></P>
<P><FONT size=3>　　两年后老二死了，他托胎到家里的母猪腹中。三五个月之后，小猪生下来了。这头小猪长到两岁时，家里因为八月要拜土地神需要用钱，于是就把它卖给远村的社家，身价是六百文。社家就把小猪带走。</FONT></P>
<P><FONT size=3>　　卖到社家的第一晚，这头猪就把自己的家人，大大小小都惊扰了。它先托梦给他太太，它用猪鼻碰他太太说：“我是你先生，因为偷了母亲六十钱，害全家被打，所以被罚做猪来还债。今天你们把我卖给社家，社家把我绑缚住，准备要杀我。你是我太太，怎么忍心不告诉家人好来赎我回去。”</FONT></P>
<P><FONT size=3>　　他太太做了这个梦后，突然心惊肉跳惊醒了过来，可是她又觉得难以置信，于是又再继续睡觉。接着又梦到同样的梦，这下子她信了，赶紧起床穿衣，到厅堂向婆婆报告。谁知婆婆早已在厅堂等候，因为她也做了同样的梦。不仅如此，他们的儿女也同样都梦见了。</FONT></P>
<P><FONT size=3>　　全家连夜准备去赎老二回来。皇甫迁的太太叫儿子和伯父一起去，并带了一千二百文钱。母亲告诉儿子说：“要是社家不肯放猪的话，就给他们双倍的价钱。”他们怕天亮就要杀猪，于是飞快的骑去。</FONT></P>
<P><FONT size=3>　　骑了三十几里，到了社家。儿子不说猪是自己的父亲投胎的，为的是怕侮辱家门。因此他只说要赎猪，不须要杀猪。社家不肯给，因为他们拜土地神的时间也快到了。双方再三都不肯让步。</FONT></P>
<P><FONT size=3>　　皇甫迁的哥哥和儿子都急了，怕社家真要杀猪。于是就找来一位认识的人，此人曾任县令，有见解，能获人信任尊敬。把实情原原本本告诉他，托他做调解人。最后终于赎回了这头猪。</FONT></P>
<P><FONT size=3>　　拿回猪之后，他们就把它赶到野地田里。哥哥跟猪说：“如果你真是我弟弟的话，你可以自己走回家。”儿子也向猪说：“如果你真是我父亲的话，也可以自己回家。”猪听了之后，就自己直奔老家。</FONT></P>
<P><FONT size=3>　　时间久了之后，乡里都知道这件事了。儿女都觉得很羞耻惭愧，跟他们有嫌隙的邻里，还用猪这件事来讥笑责骂他们。因此儿女私下对猪说：“爹爹您做了不善的业，受到了猪身的报应。我们做子女的，因此而没办法出头。生前您和徐贤者是好朋友，交情深厚。不如您住到徐家去，我们会到徐家，给您送饭去。”</FONT></P>
<P><FONT size=3>　　猪听到子女这番话，流着眼泪走向徐家。徐家离他老家有四十余里。大业十一年内，这头猪就在徐家过世了。 </FONT></P>
<P><FONT size=3></FONT></P>


<P><FONT size=3><STRONG>　　隋:赵文若</STRONG></FONT></P>
<P><FONT size=3>　　后隋大业中雍州长安县。有人姓赵名文若。死经七日。家人大殓。将欲入棺乃缩一脚。家人惧怕不敢入棺。文若得活。眷属喜问所由。</FONT></P>
<P><FONT size=3>　　文若报云。当死之时。见人引向阎罗王所。问文若。汝生存之时作何福业。文若答王。受持金刚般若经。王叹云善哉。此福第一。汝虽福善。且将汝示其受罪之处。</FONT></P>
<P><FONT size=3>　　令一人引文若。北行十步至一墙孔。令文若入孔。隔壁有人。引手从孔中。捉文若头引出。极大辛苦。得度墙外。见大地狱。镬汤苦具。罪人受苦不可具述。</FONT></P>
<P><FONT size=3>　　乃有众多猪羊鸡鱼鹅鸭之属。竞来从文若偿命。文若云。吾不食汝身。何故见逼。</FONT></P>
<P><FONT size=3>　　诸畜生等各报云。汝往日时某年某月某处。食我头脚四支。节节分张。人各饮啖。何故讳之。</FONT></P>
<P><FONT size=3>　　文若见畜引实。不敢拒逆。唯知一心念佛。深悔诸罪。不出余言。求与诸畜。得活之时。具修福善报谢。诸畜见为修福。一时放却。</FONT></P>
<P><FONT size=3>　　其引使人过。将文若至王所。说见受罪处讫。王付一盘钉。令文若食之。并用五钉。钉文若头顶及以手足。然后放过。</FONT></P>
<P><FONT size=3>　　文若得苏。具说此事。然患头痛及以手足。久后修福痛渐得差。从尔已来。精勤诵持金刚般若。不敢遗漏寸阴。但见道俗亲疏。并劝受持般若。</FONT></P>
<P><FONT size=3>　　后因使至一驿厅上。暂时偃息似如欲睡。于时梦见一青衣妇女。急速而来请救乞命。文若惊寤。即唤驿长问云。汝不为吾欲杀生不。驿长答云。实为公欲杀一小羊。文若问云。其羊作何色。答云。是青羖牸羊。文若报云。汝急放却。吾与价直赎取放之。</FONT></P><FONT size=3>
<P><FONT size=3>　　---------------------------------</FONT></P></FONT>
<P><FONT size=3>　　隋朝大业年中，雍州长安县人赵文若，死了七天之后，举行大殓。正要把他装进棺材时，他却忽然缩起一只脚。家人很惧怕，不敢把他放进棺材。他活过来之后，家人非常欢喜，问他死后的经过情形。</FONT></P>
<P><FONT size=3>　　文若说，他死了之后，有人带他去见阎罗王。冥君问他，生前有作那些福业？文若回答说，生前他念金刚经。冥君很赞叹，说：“善哉，修这种福最第一。不过你虽修了善福，还是要带你去你要受罪的地方。”</FONT></P>
<P><FONT size=3>　　冥君就叫一个人带文若去。他们向北方走了十步，到一个墙孔处，使者叫文若进入孔中。文若在墙孔时，隔壁有人用手把他的头往洞口拉，痛得不得了。出了墙到外面，他见到大地狱，有镬汤等种种罪人受苦的器其，罪人在地狱中受的种种苦，说也说不完。</FONT></P>
<P><FONT size=3>　　这时，有一群猪羊鸡鱼鹅鸭等畜生，纷纷向文若索偿命债。文若说：“我没有吃你们呀，怎么来向我索命呢？”</FONT></P>
<P><FONT size=3>　　这些畜生一个个都说出被文若吃的时间及地点，及被吃的部位，还有一起饮食之人。</FONT></P>
<P><FONT size=3>　　文若见畜生个个都有实证，因此不敢再出言反驳，只有一心念佛，深深忏悔以往食肉之罪过。他跟这些畜生约定，他生返人间之后，一定要修福超度它们。诸畜听后就放过他。</FONT></P>
<P><FONT size=3>　　随后使者又带文若回到冥君处，说文若该去的地方都去了。冥君就给文若一碗钉，叫文若吃下去。又用五根钉子，分别钉在他的头顶及两手两足处，然后才准许他返人间。</FONT></P>
<P><FONT size=3>　　这就是文若苏醒之后，所说的经历。回阳之后，文若的头及手足经常疼痛，后来经过长久的修福，疼痛才渐渐除灭。从此之后，他精勤诵持金刚经，不浪费时间。不管是在家众或出家众，不管是亲属或是普通朋友，他一律劝他们念金刚经。</FONT></P>
<P><FONT size=3>　　有一次，他出差到一驿站，他在驿厅上假寐。忽然梦见一个青衣妇女，很急速的走来向他求救。文若惊醒过来，急忙唤驿长来问说：“你是否为了我而要杀生呀？”驿长回答说：“确实要为您杀一头小羊。”文若又问：“这头羊什么颜色？”对方回答说：“是青羖牸羊。”</FONT></P>
<P><FONT size=3>　　文若说：“赶快放了它，我用钱赎它去放生。” </FONT></P>
<P><FONT size=3></FONT></P>


<P><FONT size=3><STRONG>　　唐:赵文信</STRONG></FONT></P>
<P><FONT size=3>　　唐遂州人赵文信。至贞观元年暴死。三日后还得苏。即自说云。初死之日。被人遮拥驱逐将行。同伴十人。并共相随至阎罗王所。</FONT></P>
<P><FONT size=3>　　其中见有一僧。王先唤师问云。师一生已来修何功德。师答云。贫道从生已来。唯诵金刚般若。王闻此语。忽即惊起合掌赞言。善哉善哉。师审诵般若。当得升天出世。何因错来至此。王言未讫。忽有天人来下引师上天去。</FONT></P>
<P><FONT size=3>　　王后唤遂州人前。汝从生已来修何功德。其人报王言。臣一生已来不修佛经。唯好庾信文章集录。王言。其庾信者是大罪人。现此受苦。汝见庾信颇曾识不。其人报云。虽读渠文章。然不识其人。</FONT></P>
<P><FONT size=3>　　王即遣人引出庾信。令示其人。乃见一龟。身一头多。龟去少时。现一人来。口云。我是庾信。为生时好作文章。妄引佛经。杂糅俗书。诽谤佛法。谓言不及孔老之教。今受罪报龟身苦也。</FONT></P>
<P><FONT size=3>　　此人活已。具向亲说。遂州之地。人多好猎采捕虫鱼。远近闻见者。共相鉴诫永断杀业。各发诚心受持般若。迄今不绝。</FONT></P>
<P><FONT size=3><FONT size=3>　　---------------------------------</FONT></P></FONT>
<P><FONT size=3>　　唐朝遂州人赵文信，在贞观元年时暴死，三天后醒过来说，刚死的那天，和十名同伴，一起被驱逐着走，一直走到阎罗王那儿。</FONT></P>
<P><FONT size=3>　　他们之中有一名僧人，冥君就先问僧人说：“师父这一生都修了些什么功德？”僧人回答说：“贫道一生已来，就只读诵金刚般若经。”冥君一听立刻起身合掌赞叹说：“善哉善哉。师父既然熟读般若，应当生天出世才对，什么原因误到此地呢？”冥君的话还没说完，忽然有位天人来，把僧人带到天上去。</FONT></P>
<P><FONT size=3>　　接着冥君就叫赵文信前来，问他这一生修了什么功德？文信回答说：“我这一生都没念佛经，只喜欢读庾信的文章集录。”冥君说：“庾信是个大罪人，现在正在此间受苦，你可见过庾信？”文信说：“我虽然读他的文章，但不认识他。”</FONT></P>
<P><FONT size=3>　　冥君就派人把庾信带来，给文信看。结果是一只乌龟，只有一个身体却有很多个头。乌龟离去后不久，突然现出一个人出来，这个人说：“我就是庾信，由于生前喜欢写文章，妄引佛经杂在俗书里。诽谤佛法，说佛法比不上孔子跟老子的教理。因此现在受多头龟身的痛苦罪报。”</FONT></P>
<P><FONT size=3>　　文信活过来后，向亲属说的这些事，使得原本喜欢打猎采捕虫鱼的遂州人，互相告诫而永断杀业。大家都诚心持诵金刚经，这种风气至今不绝。 </FONT></P>
<P><FONT size=3> </P>


<P></FONT><FONT size=3><STRONG>　　唐:姜滕生</STRONG></FONT></P>
<P><FONT size=3>　　冀州故观城人姜滕生。武德末年忽遇恶疾。遂入蒙山医疗数年不损。后始还家。身体疮烂手足指落。</FONT></P>
<P><FONT size=3>　　夜眠忽梦见一白石像。可长三尺许。谓之曰。但为我续手。令尔即差。</FONT></P>
<P><FONT size=3>　　至旦忽忆。于武德初年在黍地里打雀。于故村佛堂中。取维摩经。裂破用系杖头吓雀。</FONT></P>
<P><FONT size=3>　　有人见者云道。裂经大罪。滕生反更恶骂。遂入堂中打白石像。右手总落。梦中所见宛然旧像。</FONT></P>
<P><FONT size=3>　　遂往佛前头面作礼。尽心悔过。雇匠续其像手。造经四十卷。营一精舍。一年之内。病得痊愈。乡人号为圣像。其堂及像并皆见在。</FONT></P><FONT size=3>
<P><FONT size=3>　　---------------------------------</FONT></P></FONT>
<P><FONT size=3>　　冀州故观城人姜滕生，在武德末年时，忽然生很严重的病。于是就进入蒙山去治疗，多年都不见好转。后来回家时，身体上长了脓烂的疮，手指甲及脚指甲都掉落了。</FONT></P>
<P><FONT size=3>　　有一天晚上，他梦见一尊大约三尺长的白石像向他说：“你把我的手接起来，我就让你的病痊愈。”</FONT></P>
<P><FONT size=3>　　到了早上，姜滕生忽然想起在武德初年，他在黍地赶麻雀时，曾到故村的佛堂里，把维摩经撕开来，用来绑在杖头上吓麻雀。</FONT></P>
<P><FONT size=3>　　有人看到他这么做，就告诉他说：“把佛经撕裂是大罪。”滕生听了以后，不仅不悔改，反而很凶狠的恶骂那人。还跑入佛堂里，打白石像，把佛像的右手都打断了。他梦中所见的白石像，原来就是故村的佛像。</FONT></P>
<P><FONT size=3>　　于是他赶紧到佛像前面顶礼，诚心诚意悔过。他雇了石匠把佛的手续回去，并请人抄写了四十卷经，还造了一间精舍。结果在一年之内，他的病就痊愈了。乡人都称这尊佛像为圣像，该佛堂及佛像至今犹存。 </FONT></P>
<P><FONT size=3> </P>

</FONT>
<P><FONT size=3><STRONG>　　唐:咸阳妇人梁氏</STRONG></FONT></P>
<P><FONT size=3>　　唐咸阳有妇女姓梁。贞观年中死经七日而苏。自云。被人收将至一大院内。见有大厅。有一官人。据案执笔。翼侍甚盛。令人勘问云。此妇女合死以不。有人更□一案勘云。与合死者同姓名。所以追耳。官人敕左右即欲放还。</FONT></P>
<P><FONT size=3>　　梁白官人云。不知梁更别有何罪。请即受罪而归。</FONT></P>
<P><FONT size=3>　　官人即令勘案云。梁生平唯有两舌恶骂之罪。更无余罪。</FONT></P>
<P><FONT size=3>　　即令一人拔舌，一人执斧斫之。日常数四。凡经七日。始送令归。</FONT></P>
<P><FONT size=3>　　初似落深崖。少时如睡而觉。家人视其舌上。犹大烂肿。从此已后永断酒肉。至今犹存。</FONT></P><FONT size=3>
<P><FONT size=3>　　---------------------------------</FONT></P></FONT>
<P><FONT size=3>　　唐朝咸阳有个姓梁的妇女，在贞观年中死亡，七天之后又活过来说，她被人带到一个大院子里，院子里有个大厅。大厅中有一位官员坐在桌边，手上拿着笔，旁边有很多侍者。官员问说：“这个妇女是否应该死？”于是就有人又呈了一个案子说：“她和应该死的人姓名一样，所以被误带来地府。”官吏就要左右放她回阳。</FONT></P>
<P><FONT size=3>　　梁姓妇女却自己问官吏说：“不知我是否还有别的罪，如果有的话，我干脆受完罪罚再回阳好了。”</FONT></P>
<P><FONT size=3>　　于是官吏就叫人查她的底案，查出来的结果是，她有挑拨是非及恶口骂人的罪。</FONT></P>
<P><FONT size=3>　　因此，梁姓妇女要受罚。有一人就把她的舌头拉出来，一个人拿斧头斫击她的舌头，一天斫四次，一共七天。受完罚之后，才送她回来。</FONT></P>
<P><FONT size=3>　　回阳的时刻，起初觉得像掉落深深悬崖般，一下子之后又觉得像睡眠。之后，就醒过来了。家人检视她的舌头，发现肿烂得厉害。从此以后梁姓妇女就不再喝酒吃肉了，现在她还活着。 </FONT></P>
<P><FONT size=3> </P>
<P>


<P></P>
<P></FONT><FONT size=3><STRONG>　　唐:傅弈</STRONG></FONT></P>
<P><FONT size=3>　　唐太史令傅弈，本太原人。隋末徙至扶风。少好博学。善天文历数。聪辩能剧谈。自武德贞观。二十许年。常为太史令。性不信佛法。每轻僧尼。至以石像为砖瓦之用。至贞观十四年秋。暴病卒。</FONT></P>
<P><FONT size=3>　　初弈与同伴傅仁均。薛赜。并为太史令。赜先负仁均钱五千未偿。而仁均死后。赜梦见仁均。言语如平常。赜曰。因先所负钱当付谁。仁均曰。可以付泥犁人。赜问泥犁人是谁。答曰。太史令傅弈是也。既而寤。</FONT></P>
<P><FONT size=3>　　是夜少府监冯长命又梦己在一处。多见先亡人。长命问。经文说罪福之报。未知当定有不。答曰。悉皆有之。又问曰。如傅弈者。生平不信。死受何报。答曰。罪福定有。然傅弈已被配越州为泥犁人矣。</FONT></P>
<P><FONT size=3>　　长命旦入殿见薛赜。因说所梦。赜又自说泥犁人之事。二人同夜闇相符会。共嗟叹之。罪福之事不可不信。赜既见征。乃送钱付弈。并为说梦。后数日间而弈忽卒。初亡之日大有恶征。不可具说。</FONT></P><FONT size=3>
<P><FONT size=3>　　---------------------------------</FONT></P></FONT>
<P><FONT size=3>　　唐朝太史令傅弈，原本是太原人，隋朝末年才搬至扶风。年少时就十分博学，对于天文历数都很有研究。是个聪明、好辩，能畅谈的人。从武德到贞观年中，当了二十多年的太史令。他一点都不信佛法，很轻视出家人，还把佛像拿来当砖瓦使用。到了贞观十四年的秋天，突然病死。</FONT></P>
<P><FONT size=3>　　当初博弈、傅仁均及薛赜，三人同为太史令。薛赜欠仁均五千钱还未还，而仁均就已经亡故了。有一天薛赜梦到仁均，言语和平常一样。薛赜就问仁均说：“我以前欠你的钱，要付给谁呢？”仁均说：“可以付给泥犁人呀。”薛赜问说：“谁是泥犁人？”仁均回答说：“太史令傅弈就是泥犁人。”于是薛赜就醒过来了。</FONT></P>
<P><FONT size=3>　　当天晚上，少府监冯长命也做了一个梦，梦见自己到了一个地方，那儿有很多是已故的人。长命就问说：“佛经上说，造恶得罪造善得福的报应之说，不晓得是否一定有？”亡者回答说：“当然有。”长命又问说：“像傅弈这种人，生平不信佛法，死了会受什么报应？”亡者回答说：“善恶罪福一定是有的，至于傅弈，已经被发配到越州的泥犁地狱去了。”</FONT></P>
<P><FONT size=3>　　长命第二天早上入殿见到薛赜，就把自己做的梦告诉他。薛赜也把泥犁人的梦告诉长命，发现两人同一夜做的梦，居然暗中吻合。于是二人都嗟叹罪福这种事，不可不信。薛赜就照梦中所言，把钱拿给傅弈，并把梦中之事告诉他。几天之后，傅弈忽然就死了。他死的那天，有很多凶恶的事情，多得说不完。 </FONT></P>
<P><FONT size=3> </P>

</FONT>
<P><FONT size=3><STRONG>　　唐:裴则男</STRONG></FONT></P>
<P><FONT size=3>　　唐曹州离狐人裴则男。贞观末年二十一死。经三日而苏。自云。初死被一人将至王所。王衣白非常鲜洁。王遣此人将牛耕地。此人诉云。兄弟幼小。无人扶侍二亲。</FONT></P>
<P><FONT size=3>　　王即悯之。乃遣使将向南。至第三重门。入见镬汤及刀山剑树。又见数千人头皆被斩。布列地上。此头并口云大饥。当村有一老母。年向七十。其时犹未死。遂见在镬汤前燃火。</FONT></P>
<P><FONT size=3>　　观望讫还至王前。见同村人张成。亦未死。有一人诉成云。毁破某屋。王遣使检之。报云是实。成曰。成犁地不觉。犁破其冢。非故然也。王曰。汝虽非故心。终为不谨耳。遂令人杖其腰上七下。</FONT></P>
<P><FONT size=3>　　有顷王曰。汝更无事。放汝早还。王乃使人送去。遣北出逾墙。及登墙望见其舍。遂闻哭声。乃跳下墙。忽觉起坐。</FONT></P>
<P><FONT size=3>　　既苏之后。具为乡曲言之。邑人视张成腰上。有七下杖迹。迹极青黑。问其毁墓。答云不虚。老母寻病。未几而死。</FONT></P><FONT size=3>
<P><FONT size=3>　　---------------------------------</FONT></P>
<P></FONT><FONT size=3>　　唐朝曹州离狐人裴则男，在贞观末年二十一岁时，死了三天又醒过来说。刚死的时候，被带到冥君那里，冥君穿着白色的衣服，非常亮丽清洁。冥君派他去拉牛耕地，他就说，弟妹们都还幼小，没有人可以服侍双亲，想回阳照顾家人。</FONT></P>
<P><FONT size=3>　　冥君很同情他，就派人带他到南边第三重门处。进去之后，他看到滚烫的汤锅及刀山剑树。又看到几千个被斩的人头，这些布列在地上的人头，嘴里都嚷着好饿。在汤锅前面烧火的老太太，原来是他同村的人，年纪已近七十二，当时还没死。</FONT></P>
<P><FONT size=3>　　看完这些之后，斐则男又被带到冥君那儿。这时他见到同村还活着的张成，被人家告说破坏房屋。冥君就派人去查证，结果属实。张成就答辩说：“我犁地没有注意，所以犁破了他的坟冢，我不是故意的。”冥君说：“你虽然不是故意要破坏他的房子，但你还是太不小心谨慎了。”于是就叫人在张成的腰上杖了七下。</FONT></P>
<P><FONT size=3>　　不久，冥君就跟裴则男说：“你没什么事了，就放你早点回阳吧。”冥君就派人送他回去，他们过了北面的墙，然后登上墙头，就看到他家。这时他听到家人的哭声，于是他就跳下墙去，结果就醒坐起来。</FONT></P>
<P><FONT size=3>　　苏醒之后，他就把情形告诉乡里的人。有人就去看张成的腰，果然上面有七下杖打的痕迹，是很深的青黑色。他们就问张成是否有损毁坟墓之事，张成回答确实不虚。至于那位烧锅的老太太，不久之后就生病死了。 </FONT></P>
<P><FONT size=3>

</FONT></P>
<P><FONT size=3><STRONG>　　唐:路伯达</STRONG></FONT></P>
<P><FONT size=3>　　唐汾州孝义县人路伯达。至永徽年中。负同县人钱一千文。后乃违契拒讳。及执契往征。遂共钱主于佛前为信誓曰。若我未还公。愿吾死后与公家作牛畜。言讫未逾一年而死。</FONT></P>
<P><FONT size=3>　　至二岁时。向钱主家牸牛产一赤犊子。额上生白毛为路伯达三字。其子侄等耻之。将钱五千文求赎。主不肯与。乃施与隰城县启福寺僧真如。助造十五级浮图。人有见者发心止恶。竞投钱物布施。</FONT></P><FONT size=3>
<P><FONT size=3>　　---------------------------------</FONT></P>
<P>　　唐朝汾州孝义县人路伯达，在永徽年中，欠同县某人一千文。后来他不承认有欠人钱，拒绝还债。一直到对方把契约找出来之后，他才和对方到佛像前发誓说：“如果我不还某公钱的话，希望我死了之后，当他们家的牛。”发过誓不到一年，路伯达就死了。</FONT></P>
<P><FONT size=3>　　两年之后，债权人家里的母牛，生了一头小牛。这头小牛的额头上，有白毛写成路伯达三个字。路伯达的儿子及侄子都觉得很羞耻，想要用五千文把它赎回来，但是债主不肯。债主把这头牛布施给隰城县启福寺的僧人真如，并且造了十五级的佛塔。见到这头牛的人，都不敢生作恶的心，且都纷纷捐钱作布施的功德。</FONT></P>
<P><FONT size=3>

</P>
<P><STRONG>　　唐:王怀智</STRONG></FONT></P>
<P><FONT size=3>　　唐坊州人上柱国王怀智。至显庆初亡殁。其母孙氏及弟怀善怀表并存。至四年六月。壅州高陵有一人。失其姓名。死经七日。背上已烂而苏。</FONT></P>
<P><FONT size=3>　　此人于地下见怀智云。见任泰山录事。遣此人执笔。口授为书。谓之曰。汝虽合死。今方便放汝归家。宜为我持此书。至坊州访我家通人。兼白我娘。怀智今为太山录事参军。幸蒙安泰。但家中曾贷寺家木作门。此既功德物。请早酬偿之。怀善即死。不合久住。速作经像救助。不然恐无济理。</FONT></P>
<P><FONT size=3>　　此人既苏之后。即赍书故送其舍。所论家事无不闇合。至经三日。怀善遂即暴死。合州道俗闻者。莫不增修功德。<BR></FONT></P><FONT size=3>
<P><FONT size=3>　　---------------------------------</FONT></P></FONT>
<P><FONT size=3>　　唐朝坊州人王怀智，曾做过上柱国。显庆初年死亡，当时他母亲孙氏及两个弟弟怀善、怀表都还活着。到了显庆四年的六月，壅州高陵有个人，死了七天之后回魂，醒过来时背部已经开始腐烂了。</FONT></P>
<P><FONT size=3>　　这人在地府见到怀智，怀智在当泰山录事。他就叫此人拿笔，记下他的口信。怀智告诉他说：“你虽然应该死了，但是我现在方便放你回家，不过你要替我带这封信，到坊州交给我的家人，同时还要口头上向我娘报告。”怀智的信上说：“怀智现在是泰山的录事参军，一切都平安康泰。但是家里曾经向寺庙借木头做大门，这是作功德的东西，请早点把木头债还了。怀善马上就要死了，无法长住人间，应该尽快印经造佛像来帮助他、救济他。不然的话，恐怕是无济于事了。”</FONT></P>
<P><FONT size=3>　　这人醒过来之后，立刻亲自把信送到怀智家。信中所言之家事，都暗中吻合。而三天之后，怀善就暴毙了。坊州的人，不管是在家众或出家众，全都努力加修功德。 </FONT></P>
<P><FONT size=3><STRONG>

</STRONG></FONT></P>
<P><FONT size=3><STRONG>　　唐:夏侯均</STRONG></FONT></P>
<P><FONT size=3>　　夏侯均者。冀州阜城人也。显庆二年病经四十余日。昏乱殆死。自云。被配作牛。频经苦诉。</FONT></P>
<P><FONT size=3>　　诉云。尝三度于隐师处受戒忏悔。自省无过。何忍遣作牛身。受苦如是。</FONT></P>
<P><FONT size=3>　　均已被配磨坊。经二十日苦使。后为勘当。受戒是实不虚。始得免罪。</FONT></P>
<P><FONT size=3>　　此人生平甚有膂力。酗酒好斗。今现断酒肉。清信贤者。为隐师弟子。斋戒不绝。</FONT></P>
<P><FONT size=3>　　--------------------------</FONT></P>
<P><FONT size=3>　　唐朝冀州阜城人夏侯均，在显庆二年时，病了四十几天，每天昏沉散乱濒临死亡。后来他自己说，当时他被发配去当牛，于是他不停的去诉苦。</FONT></P>
<P><FONT size=3>　　他向冥府官吏说，他曾经三次在隐和尚那儿受戒忏悔，他也自己反省没有什么过失。为什么要罚他做牛，受这种苦。</FONT></P>
<P><FONT size=3>　　在上诉期间的二十日内，他都被分配到磨坊去做苦工。后来验查他所说受戒之事确实不虚，才免了他当牛的罪。</FONT></P>
<P><FONT size=3>　　侯均这人脊背甚有力，喜欢酗酒，爱好打斗。回阳之后即断了酒肉，是隐和尚的弟子。有恒的吃素持戒，俨然是一个清净信佛的善男子。 </FONT></P>
<P><FONT size=3> </P>

</FONT>
<P><FONT size=3><STRONG>　　唐:李信</STRONG></FONT></P>
<P><FONT size=3>　　唐居士李信者。并州文水县之太平里人也。身为隆政府卫士。至显庆年冬。随例往朔州赴番。乘赤草马一匹并将草驹。</FONT></P>
<P><FONT size=3>　　是时岁晚阴凝。风雪严厚。行十数里马遂不进。信以番期逼促。挝之数十下。马遂作人语。谓信曰。我是汝母。为生平避汝父。将石余米乞女。故获此报。此驹即是汝妹也。以力偿债向子。汝复何苦敦逼如是。</FONT></P>
<P><FONT size=3>　　信闻之。惊愕流涕不能自胜。乃拜谢之。躬驮鞍辔谓曰。若是信娘。当自行归家。马遂前行。信负鞍辔随之至家。</FONT></P>
<P><FONT size=3>　　信兄弟等见之悲哀相对。别为厂枥养饲。有同事母。屈僧营斋。合门莫不精进。乡闾道俗咸叹异之。</FONT></P>
<P><FONT size=3>　　----------------------------------</FONT></P>
<P><FONT size=3>　　唐朝居士李信，是并州文水县太平里人。他在隆政府里当卫士。到了显庆某年的冬天，按照往例要轮调到朔州去。于是他就乘了匹赤草马，并带了匹草驹。</FONT></P>
<P><FONT size=3>　　当时已近隆冬，天气非常阴寒，风雪交加。在严寒的天气及厚雪覆盖之下，走了十几里之后，马就不走了。由于轮番的日子逼近，因此李信就用鞭子抽了它几十下。于是马就说出人语来，它说：“我是你的母亲，生前由于瞒着你的父亲，将一石多的米，给了你妹妹。所以现在受到马身的报应，这匹草驹就是你的妹妹。我们用马力来还债给继承父产的儿子，你又何必把我们逼得这么苦呢？”</FONT></P>
<P><FONT size=3>　　李信听了之后，惊吓流泪不已，急忙向马儿谢罪，并把马上的鞍辔拿下来说：“若果你真是我的娘，应该自己认得回家的路。”马于是就自己往前走，李信背负鞍辔随在马后回家。</FONT></P>
<P><FONT size=3>　　李信的兄弟等人知晓此事之后，彼此相对悲哀。于是另外造了间马房来安顿饲养这匹马，有如侍奉母亲般。他们并且斋僧为母造福，全家都很精进的修行。乡里的人，无论是在家众或出家众，都对此事感到惊叹。 </FONT></P>
<P><FONT size=3> </P>

</FONT>
<P><FONT size=3><STRONG>　　唐:倪氏妻皇甫氏</STRONG></FONT></P>
<P><FONT size=3>　　唐兖州曲阜人倪买得妻皇甫氏。为有疾病祈祷泰山。稍得瘳愈。因被冥道使为伺命。每被使。即死经一二日。事了以后还复如故。</FONT></P>
<P><FONT size=3>　　前后取人亦众矣。自云。曾被遣取乡人庞领军小女。为其庭前有斋坛读诵。久不得入。少间属读诵稍闲。又因执烛者诣病女处。乃随而入。方取得去。问其取由。乃府君四郎所命。府君不知也。</FONT></P>
<P><FONT size=3>　　论说地狱具有条贯。又云。地下诉说生人。非止一二。但人微有福报。追不可得。如其有罪。摄之则易。</FONT></P>
<P><FONT size=3>　　皇甫见被使役。至今犹存。今男子作生伺命者。兖州有三四人。但不知其姓名耳。</FONT></P>
<P><FONT size=3>　　---------------------------------</FONT></P>
<P><FONT size=3>　　唐朝兖州曲阜倪买得的妻子皇甫氏，曾经因为生病而向泰山府君祈祷过，因此病情有起色。而她也因此被冥道差遣为摄取人神魂的伺命。每次遇到差遣时，她就会昏死过去一两天。办完事之后，又恢复平常的样子。</FONT></P>
<P><FONT size=3>　　她前前后后取了甚多人的神魂。她说，有一次她奉命去取同乡人庞领军的小女儿。由于庞家庭院前面设了读诵佛经的斋坛，使得她很久都进不了门。后来诵经休息时间，她趁着拿蜡烛的人，进入病女房间时，跟着进去，才把神魂摄走。人家问她，为何要取庞领军小女儿的命？她说，是府君的四儿子要取的，府君并不知道这件事。</FONT></P>
<P><FONT size=3>　　皇甫氏说地狱里井井有条，一切都有规矩。她又说，地府里的人，告阳间人的状，多得很。不过人只要有微少的福报，就没有办法可摄他的魂。如果这人有罪的话，魂魄就很容易摄得。</FONT></P>
<P><FONT size=3>　　这位在阴间当差的皇甫氏，现在还活着。另外在兖州地方当伺命的，还有三、四位男子，只是不知道他们的名字。</FONT></P>
<P><FONT size=3></FONT> </P>
<P><FONT size=3>　　冥报记白话</FONT></P>
<P><FONT size=3>　　（唐）吏部尚书唐临:撰 ///凡夫:白话译</FONT></P>
<P><FONT size=3>　　</FONT><FONT size=3>http://book.bfnn.org/books2/1323.htm#a26</FONT><FONT size=3>  <BR></FONT></P>
    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 