<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,奉劝僧俗男女普持八关斋戒文' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>奉劝僧俗男女普持八关斋戒文</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <P><BR><BR><FONT size=3>　　八关斋戒，是在家佛弟子在月六斋日受一日一夜内短期受持出家戒，种出世证果之胜因。须一日一次每天受之。即连续受者也要天天受。佛言：如能在一日一夜内受持八关斋戒如法清净者。所求之愿决定成就！包括求生净土，也决得成就！所以受持八关斋戒清净，能得这样的大功德利益！不过，应当明确：要从受戒日的黎明，到第二天的黎明，足二十四小时内对八条戒和过午不食的斋法：全都清净无犯；还要保持意念清净无染，这就要用“修行六念”来持心护净。六念者：就是念佛、念法、念增、念天、念施、念戒。凡起心动念都不离此六种清净福德之念。念天、是念天道的清净因与果，十善、四禅、八定、是天道的因，天道胜妙境界是果。或作念自性天真佛。一日夜三业完全清净无杂染，所以能出生如此大功德啊！最好，在此一日夜中至诚恭敬地一心念佛修念佛三昧，就易护净了。普愿见闻，如法受持乃祷！</FONT></P>
<P><FONT size=3><STRONG>　　一、劝持斋之意义及本文目次说明</STRONG></FONT></P>
<P><FONT size=3>　　八关斋戒为渡生死之桥梁，破痴暗之灯炬，《菩萨处胎经》中称之为诸佛父母，无论僧俗男女，皆应受持者也。在家优婆塞优婆夷及余净信善男子善女人等，正应受持此戒，以为出世之阶梯。出家五众亦应再受此戒。因八关斋戒之戒相虽已具于沙弥戒与比丘戒中，兹为令功德增上之故，（功德增上之理，见后解答。）不妨再受此戒也。本文为奉劝僧俗男女普持八戒起见。先就受持此戒之功益，举要罗列分十二条。每条之下，引经中佛说持戒因果事实，以为证明，使阅者发起信乐之心。次乃释其名义，示以受法，分别开遮异同。并就易于怀疑之处，另设问答六条，以说明之，务使尽人得如法受特，而复能明了此戒于自身确有如何之关系。依解起行，后无退心。末引佛说出家人不持斋戒之过患，以资警策。惟愧学识浅陋，于戒律素未研求。错误之处，知所不免。尚祈诸方大德有以教之，则抛砖引玉，受惠实多，固不胜企盼者也。</FONT></P>
<P><FONT size=3><STRONG>　　二、功益引证</STRONG></FONT></P>
<P><FONT size=3>　　受持斋戒之功益，非佛智莫能知，非佛言莫能信。兹就左列十二事，引经文以证明之。</FONT></P>
<P><FONT size=3>　　（一）、脱离病苦 </FONT></P>
<P><FONT size=3>　　凡欲保持身体之健康，或厌患病苦，欲求速脱者，不可不持。窃按《九横经》中佛说横死九因，前四皆为饮食不慎，第五亦为肠胃不畅，可见食事与身体之健康，关系甚巨也。若依佛制，中后不食，则内无宿食，外无下风，心易定而少昏沉，身得安而无疾病。（经云，中后不食有五福，少淫、少睡、得一心、无下风、身得安隐。又云，无宿食患。）又《药师经》云。“若有病人欲脱病苦者，当为其人，七日七夜。受持八分斋戒。”</FONT></P>
<P><FONT size=3>　　（二）、消灭罪障 </FONT></P>
<P><FONT size=3>　　凡欲忏悔罪障者不可不持。《优婆塞戒经》言：“受持八戒，除五逆罪，余一切罪，皆悉消灭。”涅槃经云，佛言：“波罗奈国有屠儿名广额，于日日中，杀无量羊。见舍利弗，受八戒经，一日一夜。以是因缘，命终为北方天王毗沙门子。”以屠儿之重大杀业，犹可仗此一日一夜之持斋功德而消灭之，其余之轻罪更何待论耶。</FONT></P>
<P><FONT size=3>　　（三）、免除横祸 </FONT></P>
<P><FONT size=3>　　凡欲求身家安稳，不受一切横祸者，不可不持。四天王经云：“所在之处有持此戒者，恶鬼远之，住处安稳。是故于六斋日，持斋受戒，得福增多。”又法句譬喻经言：“优填王夫人于奉斋日，王召不应命。反覆三呼，执斋不移。王怒，遣人曳出，欲射杀之。箭反向王，数射亦尔，王时大怖，问有何术，乃致如此，夫人对日：惟事如来，归命三尊，朝奉斋法，过中不食，加行八事，饰不近身，必是世尊，哀顾若兹。王乃同往佛所，听佛说法，一切心解。”</FONT></P>
<P><FONT size=3>　　（四）、远离恶趣 </FONT></P>
<P><FONT size=3>　　如有素行不检，恐将堕恶道者，不可不来持。十善戒经云：“持八关斋者，一、不堕地狱。二、不堕畜生。三、不堕饿鬼。四、不堕修罗。故此八戒，又称八种胜法。”</FONT></P>
<P><FONT size=3>　　（五）、福报优厚 如有人因恐世乱谷贵，受饥饿苦者，不可不持。佛说护净经云：‘一日持斋，得六十万世余粮。’萨婆多论引经中言，谓：‘作阎浮提国王，于人中宝，一切自在，不如八戒功德十六分之一。’又经云。‘佛告波斯匿王言，斋之福佑，明誉广远，譬如天下十六国，满中珍宝，持用布施，不如末利夫人，一日一夜，持佛斋法。如比其福，须弥与豆矣。</FONT></P>
<P><FONT size=3>　　（六）、成就迅速 </FONT></P>
<P><FONT size=3>　　如有年高体弱，自恐不久于世，或身系囹圄，性命朝夕难保。欲于极短期内成就殊胜之行者，不可不持。八关斋之持法，只以一日一夜为期。时间甚短，而功德极为殊胜。经云：“优陀羡王夫人，死相外现，计其余命，不过七日，欲求出家，王以情重，至第六日，乃与听许。夫人即便出家，受八戒斋，第七日晨命终，得生天上”。又如佛说观无量寿经言：“频婆娑罗王，被太子阿阇世幽闭于七重室内，遥礼世尊，求目莲授以八戒。”夫当此生死危难之际，而独汲汲然求受八戒者，即以此功德易成就故也。</FONT></P>
<P><FONT size=3>　　（七）、来世尊贵 </FONT></P>
<P><FONT size=3>　　如有欲求来世尊贵为人中王者，不可不持。佛说普达王经言：“先王在世时，有持盖小儿，随先王斋戒一日奉行正法，清净守意。其后过世，魂神还生，为王作子。今致尊贵，皆由宿行斋戒所致。”又犍陀国王经云：“佛言，乃昔拘那含牟尼佛时，王与牛为兄弟，共作优婆塞。持斋戒一日一夜，王守法精进，不敢懈怠，现为国王。”又百喻经云：“佛言，迎叶佛时，有二婆罗门，共受斋法。一求生天，二求人王，受已俱还，诸婆罗门，劝与共食，求生天者，以破斋故，不果所愿，其不食者得为国王”</FONT></P>
<P><FONT size=3>　　（八）、得生天上 </FONT></P>
<P><FONT size=3>　　如有欲求来世得生天上者，不可不持。经云：有一天女，光颜威相与众超异。诸天见已，生希有心。释提桓因，问以昔作何业，获得此报，天女以偈答言：“昔于迎叶佛，受持八戒斋，今得生天上，获是端正报。”又佛在舍卫国，有五百天子，光明赫奕，照祗洹林，来诣佛所。阿难请问诸天来缘，佛告以昔有五百龙子，奉修八关斋法，其后命终，生忉利天。彼时五百龙子者，今五百天子是。</FONT></P>
<P><FONT size=3>　　（九）、往生助缘 </FONT></P>
<P><FONT size=3>　　如有欲求往生净土者，不可不持。经云。“中品上生者，若有众生，受持五戒，持八斋戒，修行诸善戒，不造五逆，无众过患，以此善根，回向愿求生于西方极乐世界。”又云：“中品中生者，若有众生，一日一夜持八斋戒，若一日一夜持沙弥戒，若一日一夜持具足戒，威仪无缺，以此功德回向，愿求生极乐国”。以此经文证之，则凡欲求生净土者，不可不持斋戒也明矣。故袁中郎云，戒急生最稳，愿我念佛同人记注此言。</FONT></P>
<P><FONT size=3>　　（十）、临终欢乐 </FONT></P>
<P><FONT size=3>　　如有念佛工夫，未到一心不乱，恐命终时无有把握者，不可不持。药师经云。“有能受持八分斋戒，或经一年，或复三月，以此善根，求生西方极乐世界，而未定者，若闻药师琉璃光如来名号，临命终时有八大菩萨，（文殊师利菩萨，观世音菩萨，得大势菩萨，无尽意菩萨，宝檀华菩萨，药王菩萨，药上菩萨，弥勒菩萨。）乘神通来，示其道路，即于彼界种种杂色众宝华中自然化生。”故于平时奉持斋戒严净者，即使念佛工夫，尚多欠缺，临命终时。未见阿弥陀佛来迎，而仗此持斋功德，亦有八菩萨示路，导往极乐。佛无诳语，决不我欺。行者如对此言，信念坚固，则无常到来之时，自能不慌不忙，不怖不乱，药师琉璃光如来，开此方便，无异使念佛者，于生死危难之际，得一极大保障。故法海观澜云：“若有命终肢节痛，一切亲属欲分离：谛思我有清净戒，身心欢乐无忧畏。”愿我念佛同人严净斋戒，以把握此最后一刹那之欢乐。</FONT></P>
<P><FONT size=3>　　（十一）、得相好身 </FONT></P>
<P><FONT size=3>　　如有见佛相好，心生欢喜，欲于来世修得此身者，不可不持。长爪梵志问经云：“有婆罗门，问佛先作何业，得此种种相好身。佛一一答以前生何业力，今获斯果。”略举于左：</FONT></P>
<P><FONT size=3>　　问：如何获得金刚不坏之身</FONT></P>
<P><FONT size=3>　　答：由前生远离杀害有情命终。</FONT></P>
<P><FONT size=3>　　问：如何获得手指纤长网缦为相</FONT></P>
<P><FONT size=3>　　答：由前生远离偷盗他人财物</FONT></P>
<P><FONT size=3>　　问：如何获得具足色力诸根圆满</FONT></P>
<P><FONT size=3>　　答：由前生远离女人欲染之事</FONT></P>
<P><FONT size=3>　　问，如何获得出广长舌自覆其面</FONT></P>
<P><FONT size=3>　　答：由前生远离妄语诡诳于人</FONT></P>
<P><FONT size=3>　　问：如何获得威仪庠序如师子行</FONT></P>
<P><FONT size=3>　　答：由前生远离诸酒放逸之处</FONT></P>
<P><FONT size=3>　　问：如何获得微妙相好庄严其身</FONT></P>
<P><FONT size=3>　　答：由前生远离歌舞娼艳之事</FONT></P>
<P><FONT size=3>　　问：如何获得上妙香气芬馥其身</FONT></P>
<P><FONT size=3>　　答：由前生远离香花璎珞装饰</FONT></P>
<P><FONT size=3>　　问：如何获得金刚胜妙之座 </FONT></P>
<P><FONT size=3>　　答：由前生远离高床大床娇恣之物</FONT></P>
<P><FONT size=3>　　问：如何获得四十牙齿鲜白齐平</FONT></P>
<P><FONT size=3>　　答：由前生远离非时饮啖诸食</FONT></P>
<P><FONT size=3>　　问：如何获得顶上圆髻圆满相好</FONT></P>
<P><FONT size=3>　　答：由前生于一切应恭敬处。五轮著地以无慢心。虔城致礼。</FONT></P>
<P><FONT size=3>　　时婆罗门，见佛为说因果不虚，白言：此名何福？云何受持？佛言：此名八支净戒若能一日一夜，或复长从师受持，获果如是。</FONT></P>
<P><FONT size=3>　　（十二）、成佛道缘 </FONT></P>
<P><FONT size=3>　　凡有欲求速成佛道者。不可不持。阿含经云：“持八关斋得尽诸漏，入涅槃城。”又云。“欲求声闻缘觉佛乘者，悉成其愿。”杂宝藏经龙王偈缘云：“佛在王舍城，提婆达多往至佛所，恶口骂詈。阿难闻已，极生嗔恚，驱提婆达多令出去。于是佛说宿缘，昔于加尸国时，有龙王兄弟二人，一大达，二优婆大达，乐奉斋日持八戒。因国王犯多杀生，数说不改，舍他往，改往之处。恶小龙知己不如，生嫉骂，优婆大达闻，欲灭彼，大达劝息，返故处，欲知彼时三龙事，今我阿难提婆是。”</FONT></P>
<P><FONT size=3><STRONG>　　三、名义略释</STRONG></FONT></P>
<P><FONT size=3>　　八关斋戒，在各经中，或称八分戒斋，或称八戒斋，或称八支净戒，或称八支斋法，或单称八戒。名异实同。依俱舍论：一、杀生。二、不与取。三、非梵行。（与五戒中之不邪淫不同）四、虚诳语。五、饮诸酒。六、涂饰香鬘舞歌观听。七、眠坐高广严丽床上。八、食非时食。离此八种之非法，为八戒。然此八戒中之第八离非时食，是斋法，故总名八戒斋。依萨婆多论，成实论，智度论等、则分涂饰香鬘舞歌观听为二。总有九戒，前八为戒，后一为斋，合名为八戒斋。若分释其字义，清心之不净日斋（斋者齐也，齐一其心。戒言清也。静摄其虑如世闲室，亦号曰斋。）禁身之过非曰戒，其又称为关者，奉持此斋戒。可关闭恶道门之义也。律中于食，分时与非时，自明相出现乃至日中为时，从日中乃至明相未出为非时。时宜食，非时不宜食。斋者指时食言。所谓时与非时是何义耶？萨婆多论云。“从晨至日中，世人营事作饮食。故名为时，从中至后夜分，燕会嬉戏自娱乐时，比丘游行，有所触犯，故名非时”又佛欲众生断六趣因故，令同三世佛食。谓晨朝是诸天食。日中是诸佛食，日西畜生食，日暮鬼神食。比丘学佛，日中而食，此时食之义也。</FONT></P>
<P><FONT size=3><STRONG>　　四、受持方法</STRONG></FONT></P>
<P><FONT size=3>　　如从师受，自有受戒仪规，故本文略而不说，如目前无师，南山律开许在佛前自誓受。至受持之日期长短，或一日一夜，或每月六斋日或每年三长斋月，或一年，或尽形寿，随各人之志愿，及其力所堪能，自定之，至于受戒时候，应在早晨，或每遇持斋日在佛前受，乃至尽形寿总作一次受，悉可随意。所谓一日一夜者，以此戒之持法自日中至翌晨明相出现，即为圆满故。现每有天未明秉烛而食者。应亦以破斋论，不可不注意也。每月六斋日者，智论云：“初八四天王使者下，十四王太子下，十五、四天王自下观察众生善恶。二十三、二十九、三十日、亦尔，小月应二十八、二十九。”三长斋月者，正、五、九三月冥界业镜，轮照南洲。若有善恶，镜中悉现，故令修善。一年者。依药师经所云：至于尽形寿受持，则出家人之本分，应如是也。</FONT></P>
<P><FONT size=3><STRONG>　　五、开遮异同</STRONG></FONT></P>
<P><FONT size=3>　　各律对于同一事情，或开或遮，宽严互异。兹就律文中之关于食事者，摘抄于后，分列三类。第一持法最严，第二次之，第三又次之。望持斋者，各就其力所堪能行之。至于其他七事之开遮；应从律本研究。文繁未录。</FONT></P>
<P><FONT size=3>　　开遮一</FONT></P>
<P><FONT size=3>　　僧祗律，“日正中名时，非时若食，亦得轻罪。时过一瞬一发，食者正犯。”正中亦犯，故知受食必在中前。经中食时，乃当晨己。古德卯斋，护之弥急。云时食者，如疏钞所谓豆谷酪饼果饭莱，又米汁粉汁，圣教所许，故名时食，非时不许妄服。若澄清之果汁及蜜等，并一切咸苦辛甘不任为食之药，如胡椒黄芪等，以上三类不名时食。若有病者，以水和合，非时作法开服（以上见弘一法师编述南山律在家备览持犯篇节略。末句作法二字，系慈老法师添入。）内法传云：“牙中食在，舌中腻存，未将净水重漱已来，涎垂必须外弃。若时过，更犯非时。”出喉还咽犯。</FONT></P>
<P><FONT size=3>　　开遮二</FONT></P>
<P><FONT size=3>　　毗尼关要云：若有病服吐下药，比煮粥熟顷，日时已过，应煮麦令皮不破，滤汁饮之，若喉中（口＋见）出，还咽不犯。事钞云：“僧祗一切谷豆麦，煮之皮不破者之汁。”资持释云。豆等皮不破者，若破，非时不得饮。</FONT></P>
<P><FONT size=3>　　开遮三</FONT></P>
<P><FONT size=3>　　五分云。“作石蜜时扰乱（扌＋寿）米著中。本草云，西戎用水、牛乳汁、米粉和沙糖煎炼，而作石蜜。佛言，石蜜听非时食，作法应尔。”根本羯磨云：西国造沙糖时，皆安米屑，如造石蜜，安乳及油。佛许非时开其啖食，而为防粗相，长道资身。毗尼序云：“病服下药，中后心闷，佛令与熬稻华汁饮，与竟闷犹不止。佛令与竹笋汁，与竟不瘥。佛令囊米粥，纹汁与饮，病犹不瘥。佛令将至屏处，与米粥。”根本尼陀那云：“有病比丘。医令以水和面，非时可食。”又佛言：医人处方，令服面饮，若稠若团随意应服，而须作法。（而须作法四字，系慈法师添入。）</FONT></P>
<P><FONT size=3>　　开遮结论</FONT></P>
<P><FONT size=3>　　佛言：“凡有所事，我于病人，非时开出，于病瘥后，咸不应作。（见根本尼陀那。）如释云：‘此等皆佛大悲，愍诸重病弟子随病宜药，开听服之。若非丧命因缘，决不可托轻小疾，妄符圣意，还堕非时之咎，更加违教诬圣之愆。”</FONT></P>
<P><FONT size=3>　　按：卢山东林远法师，示疾垂终。有弟子进蜜浆于前，公止之。云：请律阅证，有开缘否？盖由除渴病外，则无听尔。此洵足为后人持戒之人楷模也。（见作持续释卷七。）</FONT></P>
<P><FONT size=3><STRONG>　　六、疑问解答</STRONG></FONT></P>
<P><FONT size=3>　　受特八关斋戒事，已0如上述。但于所以必须持戒之理，若不深切明了，仍易为外缘所诱惑，受持以后，难保不发生退心。兹就易于怀疑之处，设为问答六条，以说明之</FONT></P>
<P><FONT size=3>　　疑问一。</FONT></P>
<P><FONT size=3>　　一切律文，既皆为佛所说，何以于同一事情，或开或遮，彼此各异。窃恐历代以来，递相传授，诸师难免各有所偏，未必尽符佛意。</FONT></P>
<P><FONT size=3>　　答。溯自金言寂唱，离波诵如来言，词满八十，号为八十诵律。初自迦叶顶受，以次传至优婆崛多，百十余年之间，从无异议。后有育王，会僧重集，各引师说，互有异同。于是分为僧祗，上座二部。后于二百年间，又演出十八部。今此震旦所传，仅四部耳。其中轻重开遮虽有不同，然皆出自佛说。佛于昔时曾为预记，偈云：‘十八及二本，悉从大乘出，无是亦无非，我说未来起。’有此偈言为证，可以不复怀疑。盖众生之根性乐欲，各各不同，如来随宜说法，普应群机，各令堪能受持，同沾法益。如医者之应病与药，安能泥定一方耶？后人各秉师承，虽因见闻不广，各执一词，然皆自金口所宣，无可疑也。</FONT></P>
<P><FONT size=3>　　疑问二。</FONT></P>
<P><FONT size=3>　　持斋功德，固决不虚，但仅一日一夜，而能获得上述种种之福报，实非我等凡夫之心量所能想像，故不易发起信心。</FONT></P>
<P><FONT size=3>　　答。经云：“众生业力不可思议，果报亦不可思议。”我等对此深义，当然只能从信得入，非自己智分所能解者。但就戒之功用而言，受戒之时，一经将此善法纳入心胸。由心业力，结成戒体，便起莫大功用。能牵后习，于诸过境，能忆能持能防，心无边故，戒亦无边。心无尽故，戒亦无尽。如受一不淫戒，便于尽虚空、遍法界、现在未来之一切男女边，有不加侵犯之心，与戒之功德。受一不杀戒。便于尽虚空、遍法界，现在未来之一切圣凡边，有不恼害之心。与戒之功德。乃至其余各戒，莫不如是。每一戒量周法界、持一戒福等虚空。此不难依圣言量而可得知者。故经云：“持一日一夜戒；功德不可穷尽。”以如是因，得如是果，事所必至，理所当然，亦何疑之有哉？推而广之，一日一夜，又一日一夜，则一即多之一。智者勉之。（自推字下二十三字，慈老法师添入。）</FONT></P>
<P><FONT size=3>　　疑问三。</FONT></P>
<P><FONT size=3>　　八关斋戒之前七，尚无若何疑难，惟第八中后不食，晚近众生之色力，不如古人。若不自加审度，而猛浪行之，诚恐福未求得，而害己潜滋。且自饿外道，佛所不取，何乃独于此戒不尔耶？</FONT></P>
<P><FONT size=3>　　答。宝积经云：“菩萨若作是思维，此法甚深，此法非深，此法是净，此法非净，此法应作，此法不应作；是名增上慢。”一切众生，依食而住，为食所缚，不能出离，是以往来六道，如旋火轮。皆由积习相沿，无以自拔。我佛愍其痴顽，特令以斋法熏修，渐趋解脱。定制过中不食，正以示佛处中道，不落二边。勿若俗人受滥食无度之苦，勿似外道堕自饿无益之愚。增一阿含经云：“多食致苦患，少食气力衰，处中而食者，如秤无高下。”我等何幸得遇此胜祛，应起希有难遭之想，常存愧悔感奋之心。奈何慢幢高竖，邪见横生，犯宝积之所呵，而徒赚自害也哉。又每见佛门中人，遇有劝以持斋者，即谓自身色力孱弱，既恐饮食减少，营养不足；又恐夜间饥饿，忍受难堪，种种妄度，自为障道之缘。殊不知晚食乃一种习惯，时至思食，非真饿也。若真饿者，则夜半之饿，当甚于晚餐之时，至翌晨，应更不支矣。而事实决不如是！初习持午者，其思食每在平素晚餐之时，过此以后，直至翌晨，反不觉饿。可见前夕之饿，全为自己心理作用。请试习一二日，当知此言不谬也。至恐营养不足，亦因过分保重，有此顾虑。须知贪食无厌，最易为致病之由，若谓因不晚食而病，盖无有也。佛是一切智人，所制戒法，保任众生，离苦得乐，绝对有利无害。又佛是大慈大悲，视众生如一子，故体恤无微不至，凡病中可开许之处，皆已一一言之，岂有反不如我等自己设想之周到者。若作此想，即宝积经之所谓增上慢，愿同人受信佛语，勿自疑误。</FONT></P>
<P><FONT size=3>　　疑问四。</FONT></P>
<P><FONT size=3>　　八戒本为在家者制，不过通于出家诸众，并非尽人必受持者。当今海内大德不持此戒者多矣。今乃劝人普持，其义安在？</FONT></P>
<P><FONT size=3>　　答。坚牢罗汉有偈云：“生死不断绝，贪欲嗜味故。养怨入丘冢，唐受诸辛苦。”可见侈情啖食，实为系缚生死之因。佛制持斋一法，具有潜移默化妙用，令于不知不觉中，自离食欲为患之苦。众生同罹此病，即应同服此药。此奉劝普持之意也。至于现时诸大德，或亦有于此不加意者，此则见仁见智，各有不同。我佛在世之时已证罗汉之诸大弟子，犹不免各有宿习，何况晚近之凡夫僧，安得行持一致耶。持斋乃三世诸佛共行之法，愿有志者，恪守依法不依 人之训，各自勉力行之（慈老法师于此条下加‘不得如作贼被问即攀伴’十字）</FONT></P>
<P><FONT size=3>　　疑问五。</FONT></P>
<P><FONT size=3>　　出家人持沙弥戒与比丘戒，则八戒已在其中。凡八戒所有之功德，应尽已得之，又何必再受八戒，为此重床叠架之事哉。今乃谓再受令功德增上，其义安在？</FONT></P>
<P><FONT size=3>　　答。此可分三层言之，一、按授戒作法之义。在纳此善法于受者之藏识中。使其结成戒体。但各人心有明昧，学有精粗，未必尽能一次深入，是以佛许再受。资持云：“重受中意，令行者审己所受，更求增胜。”此即再受之义。出家人虽于八戒戒相。业已行持，但以前如未正受者，不妨再受。可更加一番警策，转为上品。（经云：戒是警意之缘。芝范云：初受但发中下，佛开重增，转为上品。）此功德增上之义一也。二、出家人如再受八戒，依药师经所言，只须一年，或复三月，于短时间。获大利益。此功德增上之义二也。三、若于八戒不依法受，经中所许与受持八戒者之利益，决不可得。纵能持具足戒，就持戒功德而论，不过后世生天而已耳。若依法再受，即可得八菩萨导往西方之益。此功德增上之义三也。</FONT></P>
<P><FONT size=3>　　疑问六。</FONT></P>
<P><FONT size=3>　　八戒中之后三，事极微细，并无害于人，何以佛必戒之，且即能不为，亦仅小善。何以与杀盗淫等并列耶？</FONT></P>
<P><FONT size=3>　　答。后三戒所列各项，可以色声香味触五者摄之，事虽小而五欲备焉。为害于人，其始也微，将毕也巨。星星之火。可以燎原。涓涓不塞，将成江河。嗔恚之火，贪爱之水，亦犹是也。治之于些小境界，则用力小而收效易。若迨其流煽既盛，即无及矣。古德云：不矜细行，终累大德。佛为防微杜渐，所以列此为戒也。故凡真实办道之人，必于寻常日 用间，一切些小之处，用力克治。虽犯小恶，心怀大惧，即所以杜粗重烦恼之源。若于此等小处，犹自把握不住，而乃好为夸大之言。则真所谓戏论之粪耳。且持犯功过，全在自心，安可徒以事相之大小论哉？佛言：“一毫之善，虽是有为，若助菩提，直至成佛而不毁坏。”又宝雨经言：“多服毒药，能令人死。少服毒药，亦能令人死，若多犯罪，即生恶趣。若小犯罪，亦生恶趣。”故世儒亦有言曰：“勿以小善而不为，勿以小恶而为之”。佛之制后三戒，即为呵五欲，杜恶源，意旨深远，无可疑也。</FONT></P>
<P><FONT size=3><STRONG>　　七、佛说出家人不持斋戒之过患</STRONG></FONT></P>
<P><FONT size=3>　　舍利弗问经云：“佛言，非时食者，是破戒人，是犯盗人。非时与者，亦破戒人，亦犯盗人。盗檀越物，非施主意。施主无福，以失物故。”又云。“盗与盗受，一团一撮，片盐片醋。死堕焦肠地狱，吞热铁丸。从地狱出，生猪狗中，食诸不净，又生恶鸟，人怪其声。后饿鬼，还僧伽蓝，处都圊内，啖食粪秽。并百千万岁，更生人中，贫穷下贱。所可言说，人不信用，不如盗一人物，其罪尚轻。割夺多人福田故，断出世道故。”</FONT></P>
<P><FONT size=3></FONT> </P>
    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 