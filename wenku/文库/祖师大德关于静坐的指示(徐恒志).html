<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,祖师大德关于静坐的指示(徐恒志)' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>祖师大德关于静坐的指示(徐恒志)</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<P>祖师大德关于静坐的指示　</P>
<P>徐恒志</P>
<P>　　道元大师的《坐禅仪》说：“学般若菩萨，当起大悲心，发弘誓愿，精修三昧，广度众生，不为一身独求解脱。而乃放舍诸缘，休息万事，身心一如，动静无间。量其饮食，不多不少，调其睡眠，不节不恣。结跏趺坐，先以左足安右股上，再以右足安左股上，或半跏趺，或以左足压右足，皆可。次以左掌安右掌上，以两大拇指头相拄。徐徐举身，良久，复左右摇振，乃正身端坐。不得左倾右侧，前俯后仰，令腰脊头顶，骨节相拄，状如浮图。令耳与肩对，鼻与脐对。舌抵上颗，唇齿相著。目须微开，免致昏睡。身相既定，气息既调，宽放脐腹。一切善恶，都莫思量。念起即觉，觉之即无。久久忘缘，自成一片。若得此意，自然四大轻爽，所谓安乐法门也。若已发明者，如龙得水；未发明者，但办肯心。必不相赚。出定之时，徐徐动身，安详而起。一切时中，护持定力，如护婴儿，则定力易成矣。所以探珠宜静浪，动水取应难。定水澄清，心珠自现。故《圆觉经》云：‘无碍清净慧，皆因禅定生。’是知超凡越圣，必假静缘；坐脱立亡，须凭定力。最为急务也”。<BR><BR>　　龙树菩萨《大智度论》卷七，论结跏趺坐的理由说：“问曰：多有坐法，佛何以故唯用结跏趺坐？答曰：诸坐法中，结跏趺坐最安稳，不疲极。此是坐禅入坐法。摄持手足，心亦不散。又于一切四种身仪中最安稳。……以是故结跏趺坐。复次，佛教弟子应如是坐。有外道辈或常翘足求道，或常立，或荷足。如是狂捐，心没邪海，形不安隐。以是故，佛教弟子结跏趺直身坐。何以故？直身心易正故。其身直坐，则心不懒，端心正意，系念在前，若心驰散，摄之令还”。<BR><BR>　　又《大智度论》卷二十一、论最初下手时，制心一处的方法说：“初学系心缘中，若眉间，若额上，若鼻端”。<BR><BR>　　天台智者大师《修习止观坐禅法要》，论调饮食说：“失食之为法，本欲资身进道。食若过饱，则气急身满，百脉不通，令心闭塞，坐念不安；若食过少，则身赢心悬，意虑不固。此二皆非得定之道。若食秽触之物，令人心识昏迷，若食不宜之物，则动宿疾，使四大违反。此为修定之初，须深慎之也，故经云：身安则道隆，饮食知节量，常乐在空闲，心静乐精进。”<BR><BR>　　又论调睡眠说：“夫眠是无明惑覆，不可纵之。若其眠寐过多，非唯废修圣法，亦复丧失功夫，而能令心暗昧，善根沉没。当觉悟无常，调伏睡眠，令神气清白，念心明净，如是乃可栖心圣境，三昧现前，故经云：初夜后夜，亦勿有废。无以睡眠因缘，令一生空过，无所得也”。<BR><BR>　　又论入坐时调身说：“夫初欲入禅调身者，行人欲入三昧，调身之宜，若在定外，行住进止，动静运为，悉须详审。若所作粗扩，则气息随粗。以气粗故，则心散难录，兼复坐时烦愤，心不恬恬。身虽在定外，亦须用意逆作方便。后入禅时，须善安身得所。初至绳床，即须先安坐处，每令安稳，久久无妨。次当正脚，若半跏坐，以左脚置右脚上，牵来近身。令左脚指与右股齐，右脚指与左股齐。若欲全跏，即以右脚置左脚上。次解宽衣带周正，不令坐时脱落。次当安手，以左手掌置右手掌上，重累手相对，顿置左脚上，牵来近身，当心而安。次当正身，先当挺动其身，并诸支节，作七八反，如自按摩法，勿令手足差异。如是已，则端直，令脊骨勿曲勿耸。次正头颈，令鼻与脐相对，不偏、不斜、不低、不昂，平面正住。次当口吐浊气。吐气之法，开口放气，不可令粗急，以之绵绵，恣气而出。想身分中百脉不通处，放息随气而出。闭口鼻，纳清气，如是至三；若身息调和，一次亦足。次当闭口，唇齿才相拄着，舌向上颖。次当闭眼，才令断外光而已。当端身正坐，犹如奠石，无得身首四肢，偶尔摇动。是为初入禅定调身之法，举要言之，不宽不急，是身调相。”<BR><BR>　　又论入坐时调息说：“初入禅调息法者，息有四种相，一风、二喘、三气、四息。前三为不调相，后一为调相。云何为风相？坐时则鼻中息出入，觉有声，是风也。云何喘相？坐时息虽无声，而出入结滞不通则喘相也。云何气相？坐时息虽无声，亦不结滞，而出入不细，是气相也。云何息相？不声、不结、不粗，出入绵绵，若存若亡，资神安隐，情抱悦豫，此是息相也。守风则散，守喘则结，守气则劳，守息即定。坐时有风喘气三相，是名不调。而用心者复为心患，心亦难定，若欲调之，当依三法。一者下著安心(即系心脐间或脐下)；二者宽放身体；三者想气遍毛孔出入，通行无障。若细其心，令息微微然，息调则众患不生，其心易定。是名行者初入定时，调息方法。举要言之，不涩不滑，是息调相。”<BR><BR>　　又论入坐时调心说：“何等为沉相？若坐时，心中昏暗，无所记录，头好低垂，是为沉相。尔时，当系念鼻端，令心住在缘中，无分散意，此可治沉。何等为浮相？若坐时，心好飘动，身亦不安，念外异缘，此是浮相。尔时，宜安心向下，系缘脐中，制诸乱念，心即安住，则心易安静。举要言之，不沉不浮，是心调相。”<BR><BR>　　又论坐中及出坐时调和身、息、心三事说：“若坐时，向虽调身竟，其身或宽、或急、或偏、或曲、或低、或昂，身不端直，觉已随正，令其安稳，中无宽急，平直正住。复次，一坐之中，身虽调和，而气不调和。不调和相者，如上所说，或风、或喘、或复气急，身中胀满，当用前法随而治之，每令息道绵绵，如有如无。次一坐中，身息虽调，而心浮沉宽急不定；尔时若觉，当用前法，调令适中。此三事，的无前后，如不调者，而调适之。令一坐之中，身、息及心，三事调适，无相乖越，和融不二。此则能除宿患，妨障不生，定道可克。”又说：“行人若坐禅将竟，欲出定时，应先放心异缘，开口放气，想从百脉随意而散。然后微微动身，次动肩膊及手、头、颈，次动二足，悉令柔软；次以手令摩诸毛孔，次摩手令暖，以掩两眼，然后开之。待身热稍歇，方可随意出入，若不尔者，坐或得住心，出既顿促，则细法未散，住在身中，令人头痛，百骨节僵，犹如风劳，于后坐中，烦躁不安，是故心欲出定，每须在意。此为出定调身、息、心方法。”<BR><BR>　　又论坐中对治粗乱修止观说：“一者修止，自有三种，一者系缘守境止，所谓系心鼻端、脐间等处，令心不散故。经云：系心不效逸，亦如猿著锁。二者制心止，所谓随心所起，即便制之，不令驰散故。经云：此五根者，心为其主，是故汝等，当好止心。此二种皆是事相，不须分别，三者体真止，所谓心所念一切诸法，悉知从因缘生，无有自性，则心不取；若心不取，则妄念心息，故名为止。如经中说云：‘一切诸法中，因缘空无主，息心达本源，故号为沙门’。……二者修观；有二种。一者对治观，如不净观，对治贪欲；慈心观，对治嗔恚；界分别观，对治著我；数息观，对治多寻思等。二者正观，观诸法无相，并是因缘所生，因缘无性，即是实相。先了所观之境，一切皆空，能观之心，自然不起。”上面所说的各种止观，都是以后后破前前， 由浅入深的修定方法，制心止是破系缘止，体真止是破制心止。观亦如此。<BR><BR>　　智者大师《释禅波罗密次第法门》卷三论修系缘止说：“若系心鼻端者，鼻是风门，觉出息入息，念念不住，易悟无常，亦以扶本安般(即数息观)之习，心静能发禅定，若系心脐下，脐是气海，亦曰中宫，系心在脐，能除众病，或时内见三十六物，发特胜等禅又论修制心止说,心非形色，亦无处所，岂可系之在境。但是妄想缘虑，故须制之。心若静止，则不须制之。但凝其心，息诸乱想，即是修止，又论修体真止说：以正智慧，体一切阴、入、界、三毒、九十八使，及十二因缘等，三界因果诸法，悉皆空寂。……若行者体知一切诸法如虚空者，无取无舍，无依无倚，无住无著。若心无取，舍、依、倚、住、著，则一切妄想颠倒，生死业行，悉皆止息，无为无欲，无念无行，无造无作，无示无说，无译无竞，漏然清净，如大涅槃是名真止。此则止无所止，无止之止，名体真止。”</P>
<P>摘自《般若花》</P></span>
                                    <hr color="#CCC4A8" size="1"></td>
                                </tr>
                                <tr>
                                  <td align="center" class="style_txt">				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 