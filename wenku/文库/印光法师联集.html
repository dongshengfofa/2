<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,印光法师联集' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>印光法师联集</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <P><FONT size=3><BR>　　</FONT>
<CENTER></FONT><FONT color=#ff0000 size=3>释迦</FONT><FONT color=#0000ff>
<P><FONT size=3></FONT>
<P><FONT size=3>　　下兜率而降神，住世八十有年，令九界众生彻见本来面目； </FONT>
<P><FONT size=3>　　睹明星而悟道，谈经三百余会，俾大千佛子复归原有家乡。 </FONT>
<P><FONT size=3></FONT>
<P><FONT size=3>　　佛应西乾，度众生以印证菩提，故感天龙常拥护； </FONT>
<P><FONT size=3>　　法流东土，开文化而震发聋瞶，致令贤智尽归宗。 </FONT>
<P><FONT size=3></FONT>
<P><FONT size=3>　　三惑尽而二死亡，一尘不立； </FONT>
<P><FONT size=3>　　五蕴空而六根净，万德圆彰。 </FONT>
<P><FONT size=3></FONT>
<P><FONT size=3>　　圆悟藏性，彻证自心，道通天地有形外； </FONT>
<P><FONT size=3>　　慈超无缘，悲运同体，恩遍圣凡含识中。 </FONT>
<P><FONT size=3></FONT>
<P><FONT size=3>　　冀有情共证真常，本寂灭心，说圆通法； </FONT>
<P><FONT size=3>　　期含识有登觉岸，依一实道，开方便门。 </FONT>
<P><FONT size=3></FONT>
<P><FONT size=3>　　华严顿演圆宗，独被上根，尚未悉符出世度生之弘誓； </FONT>
<P><FONT size=3>　　行愿导归极乐，全收九界，方堪大畅成道利物之本怀。 </FONT>
<P><FONT size=3></FONT>
<P><FONT size=3>　　华表圆因，显如来成始成终之道； </FONT>
<P><FONT size=3>　　严彰实果，示众生心作心是之门。 　 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>弥陀</FONT><FONT color=#0000ff>
<P><FONT size=3></FONT>
<P><FONT size=3>　　莫讶一称超十地，</FONT>
<P><FONT size=3>　　须知六字括三乘。 </FONT>
<P><FONT size=3></FONT>
<P><FONT size=3>　　依宏誓愿建折摄之法门，但肯一心持名，自尔潜符实相，俾四圣六凡同证真常，故得九界咸归、十方共赞；</FONT>
<P><FONT size=3>　　以大慈悲立厌欣之胜行，若能初土记质，何难顿入寂光，导三乘五性齐登净域，因兹千经俱阐、万论均宣。 </FONT>
<P><FONT size=3></FONT>
<P><FONT size=3>　　应当发愿，愿往生客路溪山，切莫从头再眷念；</FONT>
<P><FONT size=3>　　自是不归，归便得故乡风月，直须全体总亲承。</FONT>
<P><FONT size=3></FONT>
<P><FONT size=3>　　成就六八大愿，居西方以作佛，举华藏世界之庄严圆彰净土；</FONT>
<P><FONT size=3>　　愍念九品含灵，向东域而垂慈，引娑婆国中众男女同往莲邦。</FONT>
<P><FONT size=3></FONT>
<P><FONT size=3>　　舍西归捷径，九界有情上何以圆成觉道；</FONT>
<P><FONT size=3>　　离净土法门，十方诸佛下不能普利众萌。 </FONT>
<P><FONT size=3></FONT>
<P><FONT size=3>　　五住二执，蒙口顿圆夫四德；</FONT>
<P><FONT size=3>　　三乘六道，克念定证于一真。 </FONT>
<P><FONT size=3></FONT>
<P><FONT size=3>　　佛愿宏深，十方共赞；</FONT>
<P><FONT size=3>　　生心恳到，九界同归。 </FONT>
<P><FONT size=3></FONT>
<P><FONT size=3>　　寿量无边，竖穷三际；</FONT>
<P><FONT size=3>　　光明有象，横遍十方。 </FONT>
<P><FONT size=3></FONT>
<P><FONT size=3>　　苦海无边，回头是岸；</FONT>
<P><FONT size=3>　　乐邦有路，起信即生。 </FONT>
<P><FONT size=3></FONT>
<P><FONT size=3>　　唯期五浊顿空，任他香无人焚，地无人扫；</FONT>
<P><FONT size=3>　　倘得一真共证，自尔愿令我满、心令我安。 </FONT>
<P><FONT size=3></FONT>
<P><FONT size=3>　　济度无方，怜伊体一；</FONT>
<P><FONT size=3>　　津梁罔测，悯彼迷深。 　 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>弥勒</FONT><FONT color=#0000ff>
<P><FONT size=3></FONT>
<P><FONT size=3>　　宴坐等人来，预摄龙华会里有缘之辈；</FONT>
<P><FONT size=3>　　逢机以笑应，圆彰大肚皮中无所不容。</FONT>
<P><FONT size=3></FONT>
<P><FONT size=3>　　宝阁覆十虚，宛若空含万象；</FONT>
<P><FONT size=3>　　分身遍尘刹，直同月印千江。 </FONT>
<P><FONT size=3></FONT>
<P><FONT size=3>　　坦腹笑容摄海众，分身散影示时人。 </FONT>
<P><FONT size=3></FONT>
<P><FONT size=3>　　楼阁门开，圆彰法界修因事；</FONT>
<P><FONT size=3>　　慈悲愿普，预摄龙华证果人。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>观音</FONT><FONT color=#0000ff>
<P><FONT size=3></FONT>
<P><FONT size=3>　　有感即通，千江有水千江月；</FONT>
<P><FONT size=3>　　无机不被，万里无云万里天。 </FONT>
<P><FONT size=3></FONT>
<P><FONT size=3>　　一尘不立，得真圆通，现随类逐形之身，寻声救苦；</FONT>
<P><FONT size=3>　　五蕴皆空，证大寂灭，依即心自性之道，说法度生。 </FONT>
<P><FONT size=3></FONT>
<P><FONT size=3>　　云起慈门，悯彼迷情不易悟；</FONT>
<P><FONT size=3>　　波腾愿海，怜伊佛性了无殊。 </FONT>
<P><FONT size=3></FONT>
<P><FONT size=3>　　慈悲心切，虽救苦以寻声，常住楞严大定；</FONT>
<P><FONT size=3>　　与拔情殷，纵逗机而说法，圆彰寂灭真宗。 </FONT>
<P><FONT size=3></FONT>
<P><FONT size=3>　　誓愿宏深，十方共赞；</FONT>
<P><FONT size=3>　　慈悲广大，九界同归。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>佛</FONT><FONT color=#0000ff>
<P><FONT size=3></FONT>
<P><FONT size=3>　　彻证一真法界，三惑尽而二死亡，德超十地；</FONT>
<P><FONT size=3>　　普令九类圣凡，五蕴空而六度具，道继大雄。</FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>菩萨</FONT><FONT color=#0000ff>
<P><FONT size=3></FONT>
<P><FONT size=3>　　让诸佛本，妙觉心从兹安住寂光，享真常之法乐； </FONT>
<P><FONT size=3>　　愍众生迷，如来藏故复现身尘刹，作得度之因缘。 　 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>关帝</FONT><FONT color=#0000ff>
<P><FONT size=3></FONT>
<P><FONT size=3>　　浩气冲天，仰效义天之覆庇； </FONT>
<P><FONT size=3>　　精忠贯日，常随佛日以昭彰。 　 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>佛殿</FONT><FONT color=#0000ff>
<P><FONT size=3></FONT>
<P><FONT size=3>　　冥显咸加，恩逾父母；</FONT>
<P><FONT size=3>　　圣凡普利，德迈穹苍。 </FONT>
<P><FONT size=3></FONT>
<P><FONT size=3>　　行满果圆，导三乘以齐成觉道；</FONT>
<P><FONT size=3>　　悲深愿重，拯四生而共届莲邦。 </FONT>
<P><FONT size=3></FONT>
<P><FONT size=3>　　教演遍圆，绕九界而齐度；</FONT>
<P><FONT size=3>　　德全福慧，超十地以独尊。 </FONT>
<P><FONT size=3></FONT>
<P><FONT size=3>　　照见五蕴皆空，说法度生，竖穷三际；</FONT>
<P><FONT size=3>　　证极一乘实相，寻声救苦，横遍十方。 </FONT>
<P><FONT size=3></FONT>
<P><FONT size=3>　　誓愿宏深，处处现身说法；</FONT>
<P><FONT size=3>　　慈悲广大，时时救苦寻声。 </FONT>
<P><FONT size=3></FONT>
<P><FONT size=3>　　法法圆通，故名自在；</FONT>
<P><FONT size=3>　　头头合道，因号普门。 </FONT>
<P><FONT size=3></FONT>
<P><FONT size=3>　　慈起无缘，恩周庶类；</FONT>
<P><FONT size=3>　　悲兴同体，道启多门。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>势至</FONT><FONT color=#0000ff>
<P><FONT size=3></FONT>
<P><FONT size=3>　　本愿不违，摄念佛人归净土；</FONT>
<P><FONT size=3>　　分身无量，居极乐国遍十方。 </FONT>
<P><FONT size=3></FONT>
<P><FONT size=3>　　都摄六根，获大寂灭；</FONT>
<P><FONT size=3>　　单提一念，证真圆通。 </FONT>
<P><FONT size=3></FONT>
<P><FONT size=3>　　以智慧光普照一切，</FONT>
<P><FONT size=3>　　乘圆通道广度众生。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>韦驮</FONT><FONT color=#0000ff>
<P><FONT size=3></FONT>
<P><FONT size=3>　　菩萨化身，辅正摧邪宏圣教；</FONT>
<P><FONT size=3>　　童真入道，安邦护国度群迷。 </FONT>
<P><FONT size=3></FONT>
<P><FONT size=3>　　护法安僧，俾有情共入普门满观音愿；</FONT>
<P><FONT size=3>　　降魔制外，令含识齐登觉岸遂善逝心。 　 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>普陀天王</FONT><FONT color=#0000ff>
<P><FONT size=3></FONT>
<P><FONT size=3>　　企慈云普覆尘寰，以天王身作如来使；</FONT>
<P><FONT size=3>　　期法雨均沾沙界，现大人相镇圆通场。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>普陀仙人井观音</FONT><FONT color=#0000ff>
<P><FONT size=3></FONT>
<P><FONT size=3>　　悲愿宏深，故从个里涌甘露；</FONT>
<P><FONT size=3>　　慈恩浩荡，致使寰区尽竭诚。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>灵岩山智积殿</FONT><FONT color=#0000ff>
<P><FONT size=3></FONT>
<P><FONT size=3>　　证法华而来灵山，追随多宝塔中佛；</FONT>
<P><FONT size=3>　　现色身以医陆弟，愍念阎浮世上人。 </FONT>
<P><FONT size=3></FONT>
<P><FONT size=3>　　灵岩灵迹有永夫，是显轮回旷远；</FONT>
<P><FONT size=3>　　智积智谋启陆相，用彰佛道渊深。 </FONT>
<P><FONT size=3></FONT>
<P><FONT size=3>　　圣德难思，特现象身说法要；</FONT>
<P><FONT size=3>　　悲心无既，永留本寺作帡幪。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>藏经阁</FONT><FONT color=#0000ff></CENTER>
<P><FONT size=3></FONT>
<P><FONT size=3>　　如来广远慈悲，畅谈三藏甚深之妙典，普使众生开发菩提，销鎔惑业，荡昏迷而复常寂照，摄果觉而总作因心，直同露滴沧溟，便是汪洋大海；甄陶化育，利益难名，我辈欣逢明诲，敢不卒年矻矻依教修行，彻底穷源，饮兹一味，自此罄空后际，导怨亲以共出畏途，用冀仰酬夫佛力； </FONT>
<P><FONT size=3></FONT>
<P><FONT size=3>　　皇帝不忘付嘱，颁布五时秘密之真诠，悉令含识闻熏般若，清静根身，了挂碍兮获本圆通，即凡情兮全彰圣智，无异尘口华岳、顿成岌业高山；护念保馁，功勋罔测，吾侪幸遇指南，固当终日乾乾竭诚持诵，登峰造极，观彼太虚，由斯周遍十方，扶胞与以齐臻道岸，永期上报于君恩。 </FONT>
<CENTER>
<P><FONT size=3></FONT>
<P><FONT size=3>　　法海汪洋，深探彻底之源，方可谓无孤佛化；</FONT>
<P><FONT size=3>　　义山峻峭，直上绝高之顶，始堪云不负已灵。 </FONT>
<P><FONT size=3></FONT>
<P><FONT size=3>　　五时言教，非异非同，为实施权，开权显实，有如海孕百川川赴海；</FONT>
<P><FONT size=3>　　三乘谛理，即多即一，由性现相，摄相归性，直似空含万象象依空。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>藏经阁经堂</FONT><FONT color=#0000ff>
<P><FONT size=3></FONT>
<P><FONT size=3>　　慧焰重重，灯破千年之暗室；</FONT>
<P><FONT size=3>　　法源混混，滋生五性之灵苗。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>藏经阁佛殿</FONT><FONT color=#0000ff></FONT><FONT color=#0000ff>
<P><FONT size=3></FONT>
<P><FONT size=3>　　佛光普照十方界，</FONT>
<P><FONT size=3>　　法雨均滋五性根。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>讲堂</FONT><FONT color=#0000ff>
<P><FONT size=3></FONT>
<P><FONT size=3>　　法会宏开，教行并进，欲得千机普育、利钝齐修，是故略资通途偏崇特别，以华严圆通菩提之妙因，唯在导归净土；</FONT>
<P><FONT size=3>　　讲筵大启，理事双诠，拟求万派朝宗、圣凡等益，由兹拣去自力注重佛加，冀娑婆具足惑业之含识，现生同赴莲池。</FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>念佛堂</FONT><FONT color=#0000ff>
<P><FONT size=3></FONT>
<P><FONT size=3>　　因戒生定，定慧圆明菩提本；</FONT>
<P><FONT size=3>　　由教入净，净禅贯彻觉道成。 </FONT>
<P><FONT size=3></FONT>
<P><FONT size=3>　　力修戒定慧空，则无我见；</FONT>
<P><FONT size=3>　　常念慈悲喜舍，方契佛心。 </FONT>
<P><FONT size=3></FONT>
<P><FONT size=3>　　了君大事唯修净；</FONT>
<P><FONT size=3>　　畅佛本怀在往生。 </FONT>
<P><FONT size=3></FONT>
<P><FONT size=3>　　三业相应，往生有份；</FONT>
<P><FONT size=3>　　六根都摄，见佛无难。 </FONT>
<P><FONT size=3></FONT>
<P><FONT size=3>　　五蕴皆空，六根俱寂；</FONT>
<P><FONT size=3>　　一尘不染，万德圆彰。 </FONT>
<P><FONT size=3></FONT>
<P><FONT size=3>　　照见五蕴皆空，远离颠倒梦想；</FONT>
<P><FONT size=3>　　都摄六根净念，上合本妙觉心。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>三教堂</FONT><FONT color=#0000ff>
<P><FONT size=3></FONT>
<P><FONT size=3>　　儒释本同源，道并行而不悖；</FONT>
<P><FONT size=3>　　内外原一体，理交显而弥彰。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>永明塔院 </FONT><FONT color=#0000ff>
<P><FONT size=3></FONT>
<P><FONT size=3>　　宗镜圆照，万善同归，本教义而续慧命；</FONT>
<P><FONT size=3>　　法华一部，佛事百八，振大机以警愚顽。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>智者坊</FONT><FONT color=#0000ff>
<P><FONT size=3></FONT>
<P><FONT size=3>　　教判五时，化仪化法双诠，灵鹫亲承诸善逝；</FONT>
<P><FONT size=3>　　佛明六即，心作心是并阐，支那弘道无二人。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>孔圣殿</FONT><FONT color=#0000ff>
<P><FONT size=3></FONT>
<P><FONT size=3>　　继往开来，道通天地有形外；</FONT>
<P><FONT size=3>　　祖尧述舜，恩遍飞潜异类中。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>如意寮</FONT><FONT color=#0000ff></FONT><FONT color=#0000ff>
<P><FONT size=3></FONT>
<P><FONT size=3>　　万德洪名常忆念，</FONT>
<P><FONT size=3>　　百般幻病自消除。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>地藏坛</FONT><FONT color=#0000ff>
<P><FONT size=3></FONT>
<P><FONT size=3>　　洪愿发时，生蒙度脱；</FONT>
<P><FONT size=3>　　尊经演处，罪自消亡。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>法华坛</FONT><FONT color=#0000ff>
<P><FONT size=3></FONT>
<P><FONT size=3>　　大事因缘端归实相，一乘源本在报亲恩。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>三门</FONT><FONT color=#0000ff>
<P><FONT size=3></FONT>
<P><FONT size=3>　　经承北阙、律阐南山，续慧命于将来，直使普天含识顿明寂灭真心，竖穷三际；</FONT>
<P><FONT size=3>　　道继西乾、宗传东震，开佛知于当念，咸令法界有情彻悟圆通妙性，横遍十方。</FONT>
<P><FONT size=3></FONT>
<P><FONT size=3>　　诣菩提场，趣寂灭殿；</FONT>
<P><FONT size=3>　　登圆通路，入解脱门。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>菜园</FONT><FONT color=#0000ff>
<P><FONT size=3></FONT>
<P><FONT size=3>　　地壮菜根粗，因真果正；</FONT>
<P><FONT size=3>　　粪多茄子大，德厚福隆。</FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>法如庵三门</FONT><FONT color=#0000ff>
<P><FONT size=3></FONT>
<P><FONT size=3>　　法道幽深，直入圆通妙境；</FONT>
<P><FONT size=3>　　如门广大，全彰寂照真宗。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>禅林宝训</FONT><FONT color=#0000ff>
<P><FONT size=3></FONT>
<P><FONT size=3>　　览镜知惭宏宝训，</FONT>
<P><FONT size=3>　　规今师古振禅林。 </FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>药师</FONT><FONT color=#0000ff>
<P><FONT size=3></FONT>
<P><FONT size=3>　　如来誓愿宏深，普利有情，果能心克所住，持洪名自可灾遍消尽六道苦；</FONT>
<P><FONT size=3>　　经咒神威广大，齐资含识，若肯念不分驰，汇圣教定然寿得延及两足尊。</FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>法堂</FONT><FONT color=#0000ff>
<P><FONT size=3></FONT>
<P><FONT size=3>　　无我相、无人相、无众生相、无寿者相，相相离相而万德圆彰，究竟亲证夫实相；</FONT>
<P><FONT size=3>　　生慈心、生悲心、生欢喜相、生大舍心，心心印心而一尘不立，彻底显现乎佛心。</FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>观音 地藏</FONT><FONT color=#0000ff>
<P><FONT size=3></FONT>
<P><FONT size=3>　　观世音观众身以说妙法，随尘刹感、遍尘刹应；</FONT>
<P><FONT size=3>　　地藏王空地狱而尽生界，行如来事、慰如来心。</FONT>
<P><FONT size=3></FONT>
<P><FONT size=3>　　遍法身寻声救苦，随类现身，首推观音大士；</FONT>
<P><FONT size=3>　　举冥阳兴慈运悲、常时垂手，莫过地藏愿王。</FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>素食处</FONT><FONT color=#0000ff>
<P><FONT size=3></FONT>
<P><FONT size=3>　　推吾人恶死之心，巧行救济；</FONT>
<P><FONT size=3>　　体天地好生之德，永戒残伤。</FONT>
<P><FONT size=3></FONT>
<P><FONT size=3>　　</FONT></FONT><FONT color=#ff0000 size=3>地藏</FONT><FONT color=#0000ff>
<P><FONT size=3></FONT>
<P><FONT size=3>　　众生度尽，方证菩提，缅于乐拔苦之心，其三际十虚而莫既； </FONT>
<P><FONT size=3>　　地狱已空，始示成佛，溯兴慈运悲之念，举五乘九界之无遗。</FONT></CENTER>
<P><FONT size=3></FONT>
<P><FONT size=3></FONT>
<P><FONT size=3>　　 </FONT></FONT>
<P><FONT size=3></FONT></P>
    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 