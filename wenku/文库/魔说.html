<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,魔说' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>魔说</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<P>魔说</P>
<P>佛说法以法印印之，若有违者都非佛说，有的更是魔所说。如大乘一法印─一实相印，此实相者，谓真实之理，无二无别，离诸虚妄之相。印，即信。如世之公文得印可信。盖如来所说诸大乘经皆以实相之理印定其说，外道不能杂，天魔不能破。若有实相印，即是佛说，若无实相印，即是魔说。</P>
<P>又如小乘三法印，此亦可作为佛教特征之三种法门。即诸行无常、诸法无我、涅槃寂静等三项根本佛法。此三项义理可用以印证各种说法之是否正确，故称三法印。小乘经典若有此「无常、无我、涅槃」三法印印定其说，即是佛说，否则即是魔说。此语未见于巴利语系经典。</P>
<P>《汉译杂阿含经》卷十则有类似之说法：</P>
<P>(1)诸行无常(anityāh sarva-sajskārāh)，又作一切行无常印、一切有为法无常印，略称无常印。一切世间有为诸法概皆无常，众生不能了知，反于无常中执常想，故佛说无常以破众生之常执。</P>
<P>(2)诸法无我(nirātmānah sarva-dharmāh)，又作一切法无我印，略称无我印。一切世间有为无为诸法概皆无我，众生不能了知，而于一切法强立主宰，故佛说无我以破众生之我执。</P>
<P>(3)涅槃寂静(&#347;antaj nirvānam)，又作涅槃寂灭印、寂灭涅槃印，略称涅槃印。一切众生不知生死之苦，而起惑造业，流转三界，故佛说涅槃之法，以出离生死之苦，得寂灭涅槃。</P>
<P>以上，诸行无常唯明有为，涅槃寂静唯明无为，诸法无我则通明有为无为。又三法印加「一切行苦」，则称四法印、四法本末、四忧檀那(udāna─法本末、法本、相等同义)。此外，复加「一切法空(一切现象虚幻不实)」，则为五法印。</P>
<P>佛示现唯一目的是制戒，让众生来依戒而修行，若不守戒而修者，是不能悟真道。而有说法者，所说用一法印、三法印，来抵触戒律者，即是魔说，若有违戒而说者亦是魔说。故佛经有云，违八戒说法者是魔说，如《佛般泥洹经》云：国有耆年，字曰须拔(subhadra善贤)，年百二十，时在城中。夜卧觉寤，见佛光明，照一城中，家无一人即出城，疾到佛所，向阿难曰：「以吾启闻，吾有疑心于世尊。」阿难曰：「夜以且半，佛当善逝，且莫烦扰。」须拔对曰：「不可以闻乎，吾闻无数世乃有一佛耳，今诣质疑，而不以闻吾之所疑，唯佛而释，余莫能也。」阿难曰：「且止！不须问矣。」佛知须拔在外欲质所疑，呼阿难问：「何以不启须拔疑事？」阿难对曰：「见夜且半，佛当灭度，惧其来入语言烦扰，佛今当弃三有欲界就无为道。」佛言：「将须拔入，有疑当问。」阿难即将须拔入。须拔闻当入，其心喜踊，身皆为动，前以头面稽首佛足。佛见须拔年老息微，赐机使坐。佛问须拔：「尔有何疑？」对曰：「佛为三界天中之天，神圣无量，至尊难双，开化导引四十九年，仙圣梵释靡不稽首，吾有同志八人，有故龟氏、有无先氏、有志行氏、有白鹭子氏、有延寿氏、有计金樊氏、有多积愿氏、有尼揵子，彼八人智，无萤烛之明，善无沛生丝发之润，内怀三毒，外为欲走，坐作虚论，妄书非真，不诣禀化将有缘乎？」佛告须拔：「子曹经意，与佛经违，为生死之路，求富贵之耶？吾道之志断求念空，不愿世荣淡泊无为，以斯为乐。」须拔曰：「何谓无为之道乎？」佛言：「灭有归本，不复生死，谓之无为也。若曹志趣，皆有八恶。何谓为八？<BR>1. 祠祀鬼神，卜问虚杀，是为一。</P>
<P>2. 处家贪餮，不奉孝道，贪爱万邪，欲无舍止，是为二。<BR>3. 两舌、恶骂、妄言、绮语，未常陈善令愚去恶，是为三。<BR>4. 杀盗淫泆，是为四。<BR>5. 常怀怒心，不孝二亲，轻慢兄弟、妻子九族，心邪行秽，无善劝导，常自憍大，欲人畏敬，是为五。</P>
<P>6. 昼夜怀邪，不畏法律，轻慢贤者，尊贵秽浊，远避真正，交随恶人，是为六。<BR>7. 闻有贤智，明经沙门梵志，豫怀憎嫉，虚伪作谤，是为七。</P>
<P>8. 不敬先祖尽孝于亲，弃贤明而反贼，毁仁正，不觉流俗秽浊可耻。斯谓八恶。</P>
<P>若自陈云：『世尊说经，四十九载，有八人不诣禀化。』子曹皆怀斯八恶，岂乐清化乎？正使来者，佛亦不受。须拔！若心有斯八恶，慎无问佛：『执斯八戒可得沟港(须陀洹)、频来(斯陀含)、不还(阿那含)、应真(阿罗汉)？』行斯八戒，当正尔心，乃为佛弟子。其有凡人，擅作师导教化之首，违斯八戒，皆是妖蛊，当远弃避，慎无听受。」</P>
<P>若有菩萨随顺法教，依戒而修持，心已达柔和，以四摄法度一切有情类，随缘而说大小二乘、显密二教，遇有菩萨种性之人，亦见其心已稳固，从声闻性得利已，欲导其入菩萨道，让其可闻大乘经典，而不会失德行，不背违戒行，此等人菩萨戒行清净，说法亦清净善分别，也能依经解义，更不违佛说，故有所说不能说是魔说，大众应能简择分别。若有人以大乘法宣示佛法，而有违菩萨戒法，是为魔说。</P>
<P>如《解深密经》云：「从彼欻闻一切诸法皆无自性，无生无灭，本来寂静，自性涅槃，便生恐怖。生恐怖已，作如是言：此非佛语，是魔所说。作此解已，于是经典诽谤毁骂。由此因缘获大衰损、触大业障。由是缘故，我说若有于一切相起无相见，于非义中宣说为义，是起广大业障方便。由彼陷坠无量众生，令其获得大业障故。善男子！若诸有情未种善根、未清净障，未熟相续、无多胜解，未集福德、智慧资粮，性非质直、非质直类。虽有力能思择废立，而常安住自见取中。彼若听闻如是法已，不能如实解我甚深密意言说。亦于此法不生信解，于是法中起非法想，于是义中起非义想，于是法中执为非法，于是义中执为非义。唱如是言：此非佛语，是魔所说。作此解已，于是经典，诽谤毁骂，拨为虚伪，以无量门毁灭摧伏如是经典。于诸信解此经典者起怨家想，彼先为诸业障所障。由此因缘复为如是业障所障，如是业障初易施设，乃至齐于百千俱胝那庾多劫无有出期。善男子！如是于我善说善制法毘奈耶(vinaya律仪)最极清净，意乐所说善教法中，有如是等诸有情类，意解种种差别可得。」</P>
<P>已在讲经说法者，应是已受菩萨戒者，佛经云：若受菩萨戒不诵此戒者，非菩萨非佛种子，我亦如是诵，一切菩萨已学，一切菩萨当学，一切菩萨今学。此是菩萨波罗提木叉(pr2timok=a)相貌，是事应当学敬心奉持。近代人修学中易犯之重戒律为：</P>
<P>(1) 若佛子，自妄语、教人妄语、方便妄语，妄语因、妄语缘、妄语法、妄语业。乃至不见言见，见言不见，身心妄语。而菩萨常生正语、正见，亦生一切众生正语、正见，而反更起一切众生邪语、邪见、邪业者，是菩萨波罗夷罪。<BR>(2) 若佛子，自说出家、在家菩萨、比丘、比丘尼罪过，教人说罪过，罪过因、罪过缘、罪过法、罪过业。而菩萨闻外道、恶人及二乘恶人说佛法中非法、非律，常生悲心教化是恶人辈，令生大乘善信。而菩萨反更自说佛法中罪过者，是菩萨波罗夷罪。<BR>(3) 若佛子，自赞、毁他，亦教人自赞、毁他，毁他因、毁他缘、毁他法、毁他业。而菩萨应代一切众生受加毁辱，恶事自向己，好事与他人。若自扬己德，隐他人好事，令他人受毁者，是菩萨波罗夷罪。<BR>(4) 若佛子，自悭、教人悭，悭因、悭缘、悭法、悭业。而菩萨见一切贫穷人来乞者，随前人所须一切给与。而菩萨以恶心、瞋心，乃至不施一钱一针一草。有求法者，不为说一句、一偈、一微尘许法。而反更骂辱者，是菩萨波罗夷罪。<BR>(5) 若佛子，自瞋、教人瞋，瞋因、瞋缘、瞋法、瞋业。而菩萨应生一切众生中善根无诤之事，常生悲心。而反更于一切众生中，乃至于非众生中，以恶口、骂辱加以手打，及以刀杖意犹不息。前人求悔善言忏谢，犹瞋不解者，是菩萨波罗夷罪。<BR>(6) 若佛子，自谤三宝(佛法僧)、教人谤三宝(佛法僧)，谤因、谤缘、谤法、谤业。而菩萨见外道及以恶人一言谤佛音声，如三百鉾刺心。况口自谤不生信心孝顺心，而反更助恶人邪见人谤者，是菩萨波罗夷罪。</P></span>
                                    <hr color="#CCC4A8" size="1"></td>
                                </tr>
                                <tr>
                                  <td align="center" class="style_txt">				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 