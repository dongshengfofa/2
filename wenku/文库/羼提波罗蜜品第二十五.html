<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,羼提波罗蜜品第二十五' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>羼提波罗蜜品第二十五</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <P><FONT size=3></FONT> </P>
<P><BR><FONT color=#0909f7 size=3>　　善生言：“世尊！佛先已说檀波罗蜜、尸波罗蜜，菩萨云何修集忍波罗蜜？”</FONT></P>
<P><FONT color=#0909f7 size=3>　　佛言：“善男子！忍有二种：一者、世忍；二者、出世忍。能忍饥、渴、寒、热、苦、乐，是名世忍。能忍信、戒、施、闻、智慧，正见无谬；忍佛、法、僧，骂詈、挝打、恶口、恶事、贪、嗔、痴等，悉能忍之，能忍难忍、难施、难作，名出世忍。</FONT></P>
<P><FONT color=#0909f7 size=3>　　“善男子！菩萨若值他骂、轻贱、毁訾、恶口、骂詈，是时内心，无加报想。菩萨虽作如是忍事，不为现在，但为后利。有善报之，恶则不反。</FONT></P>
<P><FONT color=#0909f7 size=3>　　“善男子！有是忍辱、非波罗蜜；有波罗蜜、非是忍辱；有是忍辱、是波罗蜜；有非忍辱、非波罗蜜。是忍辱、非波罗蜜者，所谓世忍，声闻、缘觉所行忍辱。是波罗蜜、非忍辱者，所谓禅波罗蜜。亦是忍辱、亦波罗蜜者，所谓若被割截头、目、手、足，乃至不生一念嗔心，檀波罗蜜、尸波罗蜜、般若波罗蜜。非忍辱、非波罗蜜者，所谓声闻、缘觉持戒布施。</FONT></P>
<P><FONT color=#0909f7 size=3>　　“善男子！若欲修忍，是人应当先破骄慢、嗔心、痴心，不观及我所相、种姓常相。若人能作如是等观，当知是人，能修忍辱。如是修已，心得欢喜。有智之人，若遇恶骂，当作是念：是骂詈字，不一时生，初字出时，后字未生，后字生已，初字复灭，若不一时，云何是骂？直是风声，我云何嗔？我今此身，五阴和合，四阴不现，则不可骂，色阴十分和合而有，如是和合，念念不停，若不停住，谁当受骂？然彼骂者，即是风气。风亦二种：有内、有外，我于外风，都不生嗔，云何于内，而生嗔耶？世间骂者，亦有二种：一者实，二者虚。若说实者，实何所嗔？若说虚者，虚自得骂，无予我事，我何缘嗔？若我嗔者，我自作恶。何以故？因嗔恚故，生三恶道。若我于彼三恶道中，受苦恼者，则为自作自受苦报。是故说言：一切善恶，皆因我身。</FONT></P>
<P><FONT color=#0909f7 size=3>　　“善男子！生忍因缘，有五事：一者、恶来不报，二者、观无常想，三者、修于慈悲，四者、心不放逸，五者、断除嗔恚。</FONT></P>
<P><FONT color=#0909f7 size=3>　　“善男子！若人能成如是五事，当知是人能修忍辱。若人软言，净身口业，和颜悦色，先意问讯，能观一切苦乐因缘，当知是人能修忍辱。若能修空三昧，观诸众生，悉是无常、受苦等想。彼骂辱时，能观骂者如狂、如痴、稚小、无智，当知是人能修忍辱。智人当观，胜我者骂我不应嗔。何以故？我若嗔者，或夺我命。若不如者，嗔亦不应报。何以故？非畴匹故。我若报者，辱我身口。譬如有人，授毒与他，人无责者，如其自服，人则嗤笑。我亦如是，若嗔彼者，当于未来，受大苦恼，一切圣人，悉当责我。以是因缘，我身若被截斫、分离，不应生嗔。应当深观往业因缘，当修慈悲，怜愍一切。如是小事，不能忍者，我当云何能调众生？忍辱即是菩提正因，阿耨多罗三藐三菩提，即是忍果。我若不种如是种子，云何获得如是正果？</FONT></P>
<P><FONT color=#0909f7 size=3>　　“善男子！若有智人，乐修忍辱，是人常得颜色和悦，好乐喜戏，人见欢喜，观之无厌，于受化者，心不贪著。智人见怨，以恶来加，当发善愿：愿彼怨者，未来之世，为我父母、兄弟、亲戚，莫于我所，生憎怨想。复当观察，若人形残、颜色丑恶、诸跟不具、乏于财物，当知皆从嗔因缘得，我今云何不修忍辱？以是因缘，智者应当深修忍德。</FONT></P>
<P><FONT color=#0909f7 size=3>　　“善男子！菩萨摩诃萨修忍辱时，常乐观察生死罪过，乐修法行，勤于精进，读诵、书写如来正典，供养师长、有德之人。能瞻病苦，修于慈悲，怜愍一切，见苦恼者，能令远离。常乐出家，乃至尽寿，持戒精进，摄持六根，不令得起烦恼因缘，宁舍身命，终不毁戒。若他有事，乐为营理。常有惭愧，乐赞忍德，为调众生，堪忍众苦。于怨，尚能忍于恶事，况复亲所。</FONT></P>
<P><FONT color=#0909f7 size=3>　　“能忍二嗔：一、众生嗔，二、非众生嗔。舍己乐具，令众得乐，不念多恶，不忘少善。远离两舌，前后默然，不说彼短，说烦恼过，令众得离。他所不喜，不为说之，净身口意，了诸罪业。若客烦恼因缘作罪，作已惭愧，心生悔恨。</FONT></P>
<P><FONT color=#0909f7 size=3>　　“善男子！菩萨二种：一者、在家，二者、出家。出家菩萨修净忍辱是不为难，在家修忍，是乃为难。何以故？在家之人，多恶因缘所缠绕故。”</FONT></P>
<P><BR><FONT size=3>【原文】</FONT></P>
<P><FONT size=3>　　优婆塞戒经羼提波罗蜜品第二十五</FONT></P>
<P><FONT size=3>　　善生言。世尊。佛先已说檀波罗蜜尸波罗蜜。菩萨云何而得修集忍波罗蜜。佛言。善男子。忍有二种。一者世忍。二者出世忍。能忍饥渴寒热苦乐。是名世忍。能忍信戒施闻智慧正见无谬。忍佛法僧骂詈挝打恶口恶事贪嗔痴等。悉能忍之。能忍难忍难施难作。名出世忍。善男子。菩萨若值他人打骂轻贱毁呰恶口骂詈。是时内心无加报想。菩萨虽作如是忍事。不为现在但为后利。有善报之恶则不反。善男子。有是忍辱非波罗蜜。有波罗蜜非是忍辱。有是忍辱是波罗蜜。有非忍辱非波罗蜜。是忍辱非波罗蜜者。所谓世忍。声闻缘觉所行忍辱。是波罗蜜非忍辱者。所谓禅波罗蜜。亦是忍辱亦波罗蜜者。所谓若被割截头目手足。乃至不生一念嗔心。檀波罗蜜尸波罗蜜般若波罗蜜。非忍辱非波罗蜜者。所谓声闻缘觉持戒布施。善男子若欲修忍。是人应当先破憍慢嗔心痴心。不观我及我所相种性常相。若人能作如是等观。当知是人能修忍辱如是修已心得欢喜。有智之人若遇恶骂当作是念。是骂詈字不一时生。初字出时后字未生。后字生已初字复灭。若不一时。云何是骂。直是风声。我云何嗔。我今此身五阴和合。四阴不现则不可骂。色阴十分和合而有。如是和合念念不停。若不停住谁当受骂。然彼骂者即是风气。风亦二种有内有外。我于外风都不生嗔。云何于内而生嗔也。世间骂者亦有二种。一者实二者虚。若说实者实何所嗔。若说虚者虚自得骂。无豫我事。我何缘嗔。若我嗔者我自作恶。何以故。因嗔恚故生三恶道。若我于彼三恶道中受苦恼者。则为自作自受苦报。是故说言一切善恶皆因我身。善男子。生忍因缘有五事。一者恶来不报。二者观无常想。三者修于慈悲。四者心不放逸。五者断除嗔恚。善男子。若人能成如是五事。当知是人能修忍辱。若人软言净身口业。和颜悦色先意问讯。能观一切苦乐因缘。当知是人能修忍辱若能修空三昧。观诸众生悉是无常受苦等想彼骂辱时。能观骂者如狂如痴稚小无智当知是人能修忍辱。智人当观胜我者骂我不应嗔。何以故。我若嗔者或夺我命。若不如者嗔亦不应报。何以故。非畴匹故。我若报者辱我身口。譬如有人授毒与他人无责者。如其自服人则嗤笑。我亦如是。若嗔彼者当于未来受大苦恼。一切圣人悉当责我。以是因缘。我身若被截斫分离不应生嗔。应当深观往业因缘。当修慈悲怜愍一切。如是小事不能忍者。我当云何能调众生。忍辱即是菩提正因。阿耨多罗三藐三菩提即是忍果。我若不种如是种子。云何获得如是正果。善男子。若有智人乐修忍辱。是人常得颜色和悦。好乐喜戏人见欢喜睹之无厌。于受化者心不贪著。智人见怨以恶来加。当发善愿。愿彼怨者未来之世。为我父母兄弟亲戚。莫于我所生憎怨想。复当观察。若人形残颜色丑恶。诸根不具乏于财物。当知皆从嗔因缘得。我今云何不修忍辱。以是因缘。智者应当深修忍德。善男子。菩萨摩诃萨修忍辱时。常乐观察生死罪过。乐修法行勤于精进。读诵书写如来正典。供养师长有德之人能瞻病苦。修于慈悲怜愍一切。见苦恼者能令远离。常乐出家乃至尽寿。持戒精进摄持六根。不令得起烦恼因缘。宁舍身命终不毁戒。若他有事乐为营理。常有惭愧乐赞忍德。为调众生堪忍众苦。于怨尚能忍于恶事。况复亲所。能忍二嗔。一众生嗔。二非众生嗔。舍己乐具令众得乐。不念多恶不忘少善。远离两舌前后默然。不说彼短说烦恼过。令众得离他所不喜不为说之。净身口意了诸罪业。若客烦恼因缘作罪。作已惭愧心生悔恨。善男子。菩萨二种。一者在家。二者出家。出家菩萨修净忍辱是不为难。在家修忍是乃为难。何以故。在家之人多恶因缘所缠绕故。<BR>　　</FONT></P>
    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 