<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,持戒与破戒的功与过' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>持戒与破戒的功与过</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <P><BR><FONT size=3>　　</FONT></P>
<P><FONT size=3>　　<FONT color=#0033ff>摘抄一段《《大智度论》》持戒之利益与破戒的之过失供养诸位大德法师，以为共勉！！互增道业！！</FONT><BR>

</FONT></P>
<P><FONT size=3>　　戒以“护机”为本：（同情别人，尊重别人）</FONT></P>
<P><FONT size=3>　　1、不损他。</FONT></P>
<P><FONT size=3>　　2、普施无畏。</FONT></P>
<P><FONT size=3>　　二、 失戒为众患之本</FONT></P>
<P><FONT size=3>　　※ 失戒的果报：</FONT></P>
<P><FONT size=3>　　1、 堕三恶趣。</FONT></P>
<P><FONT size=3>　　2、 受贫困报。</FONT></P>
<P><FONT size=3>　　三、持戒为三善的根本</FONT></P>
<P><FONT size=3>　　1、增上生心 → 生人天、富乐自在。<BR>　　2、出 离 心 → 证得圣果，决定不再退堕生死。<BR>　　3、 菩 提 心 → 趣入佛道。</FONT></P>
<P><FONT size=3>　　※ 持戒是否能得富乐报？</FONT></P>
<P><FONT size=3>　　1、 专知私德而洁身自好的，（如不布施）才会生人而得贫乏报。</FONT></P>
<P><FONT size=3>　　2、 如与慈心相应而持戒，充分表现积极利他的意义，生天是一定能得富乐尊荣的。</FONT></P>
<P><FONT size=3>　　※七众的别解脱戒，如从菩提心出发而受持，就是菩萨的别解脱律仪。</FONT></P>
<P><FONT size=3>　　四、下品戒、中品戒、上品戒</FONT></P>
<P><FONT size=3>　　※ 《大智度论》卷13</FONT></P>
<P><FONT size=3>　　“破此戒者。堕三恶道中。若下持戒生人中。中持戒生六欲天中。上持戒又行四禅、四空定。生色、无色界清净天中。上持戒有三种。下清净持戒得阿罗汉。中清净持戒得辟支佛。上清净持戒得佛道。不著、不猗、不破、不缺。圣所赞爱。如是名为上清净持戒。若慈愍众生故。为度众生故。亦知戒实相故。心不猗著。如此持戒。将来令人至佛道。如是名为得无上佛道戒。”</FONT></P>
<P><FONT size=3>　　五、“持戒之利益”与“破戒之过失”</FONT></P>
<P><FONT size=3>　　A、《大智度论》卷三十</FONT></P>
<P><FONT size=3>　　“立尸罗者，菩萨于众生前，赞说戒行。汝诸众生，当学持戒！持戒之德，拔三恶趣及人中下贱，令得天、人尊贵，乃至佛道。</FONT></P>
<P><FONT size=3>　　戒为一切众生众乐根本，譬如大藏，出诸珍宝。</FONT></P>
<P><FONT size=3>　　戒为大护，能灭众怖，譬如大军破贼。</FONT></P>
<P><FONT size=3>　　戒为庄严，如著璎珞。</FONT></P>
<P><FONT size=3>　　戒为大船，能度生死巨海。</FONT></P>
<P><FONT size=3>　　戒为大乘，能致重宝，至涅槃城。</FONT></P>
<P><FONT size=3>　　戒为良药，能破结病。</FONT></P>
<P><FONT size=3>　　戒为善知识，世世随逐不相远离，令心安隐；譬如穿井，已见湿泥，喜庆自欢，无复忧患。</FONT></P>
<P><FONT size=3>　　戒能成就利益诸行，譬如父母长育众子。</FONT></P>
<P><FONT size=3>　　戒为智梯，能入无漏。</FONT></P>
<P><FONT size=3>　　戒能惊怖诸结，譬如师子，能令群兽摄伏。</FONT></P>
<P><FONT size=3>　　戒为一切诸德之根，出家之要。</FONT></P>
<P><FONT size=3>　　修净戒者，所愿随意；譬如如意珠，应念时得。</FONT></P>
<P><FONT size=3>　　如是等种种赞戒之德，令众生欢喜，发心住尸罗波罗蜜。”</FONT></P>
<P><FONT size=3>　　B、《大智度论》卷十三，大正25，153b-154c</FONT></P>
<P><FONT size=3>　　“若人求大善利。当坚持戒。如惜重宝。如护身命。何以故。譬如大地。一             切万物有形之类。皆依地而住。戒亦如是。戒为一切善法住处。</FONT></P>
<P><FONT size=3>　　复次。譬如无足欲行。无翅欲飞。无船欲渡。是不可得。若无戒欲得好果。亦复如是。………若贵若贱。若小若大。能行此净戒。皆得大利。若破此戒。无贵无贱。无大无小。皆不得随意生善处。</FONT></P>
<P><FONT size=3>　　复次。破戒之人。譬如清凉池而有毒蛇。不中澡浴。亦如好华果树。而多逆刺。若人虽在贵家生。身体端政。广学多闻。而不乐持戒。无慈愍心。亦复如是。如偈说：</FONT></P>
<P><FONT size=3>　　贵而无智则为衰。智而憍慢亦为衰。<BR>　　持戒之人而毁戒。今世后世一切衰。</FONT></P>
<P><FONT size=3>　　人虽贫贱而能持戒。胜于富贵而破戒者。华香、木香不能远闻。持戒之香。周遍十方。持戒之人。具足安乐。名声远闻。天、人敬爱。现世常得种种快乐。若欲天上、人中、富贵、长寿。取之不难。持戒清净。所愿皆得。</FONT></P>
<P><FONT size=3>　　复次。持戒之人。见破戒人刑狱考掠。种种苦恼。自知永离此事。以为欣庆。若持戒之人。见善人得誉。名闻快乐。心自念言。如彼得誉。我亦有分。持戒之人。寿终之时。刀风解身。筋脉断绝。自知持戒清净。心不怖畏。如偈说：</FONT></P>
<P><FONT size=3>　　大恶病中。戒为良药。<BR>　　大恐怖中。戒为守护。<BR>　　死暗冥中。戒为明灯。<BR>　　于恶道中。戒为桥梁。<BR>　　死海水中。戒为大船。</FONT></P>
<P><FONT size=3>　　复次。持戒之人。常得今世人所敬养。心乐不悔。衣食无乏。死得生天。后得佛道。持戒之人。无事不得。破戒之人。一切皆失。………</FONT></P>
<P><FONT size=3>　　复次。持戒之人。名称之香。今世、后世。周满天上及在人中。</FONT></P>
<P><FONT size=3>　　复次。持戒之人。人所乐施。不惜财物。不修世利而无所乏。得生天上。十方佛前。入三乘道而得解脱。唯种种邪见持戒。后无所得。</FONT></P>
<P><FONT size=3>　　复次。若人虽不出家。但能修行戒法。亦得生天。若人持戒清净。行禅、智慧。欲求度脱老、病、死苦。此愿必得。持戒之人。虽无兵仗。众恶不加。持戒之财。无能夺者。持戒亲亲。虽死不离。持戒庄严。胜于七宝。以是之故。当护于戒。如护身命。如爱宝物。破戒之人。受苦万端。如向贫人破瓶失物。以是之故应持净戒。</FONT></P>
<P><FONT size=3>　　复次。持戒之人。观破戒人罪。应自勉励。一心持戒。</FONT></P>
<P><FONT size=3>　　云何名为破戒人罪？</FONT></P>
<P><FONT size=3>　　破戒之人。人所不敬。其家如冢。人所不到。<BR>　　破戒之人。失诸功德。譬如枯树。人不爱乐。<BR>　　破戒之人。如霜莲花。人不喜见。<BR>　　破戒之人。恶心可畏。譬如罗刹。<BR>　　破戒之人。人不归向。譬如渴人。不向枯井。<BR>　　破戒之人。心常疑悔。譬如犯事之人。常畏罪至。<BR>　　破戒之人。如田被雹。不可依仰。<BR>　　破戒之人。譬如苦(草+瓜)。虽形似甘种而不可食。<BR>　　破戒之人。如贼聚落。不可依止。<BR>　　破戒之人。譬如大病。人不欲近。<BR>　　破戒之人。不得免苦。譬如恶道难可得过。<BR>　　破戒之人。不可共止。譬如恶贼难可亲近。<BR>　　破戒之人。譬如大坑。行者避之。<BR>　　破戒之人。难可共住。譬如毒蛇。<BR>　　破戒之人。不可近触。譬如大火。<BR>　　破戒之人。譬如破船。不可乘度。<BR>　　破戒之人。譬如吐食。不可更啖。<BR>　　破戒之人。在好众中。譬如恶马在善马群。<BR>　　破戒之人。与善人异。如驴在牛群。<BR>　　破戒之人。在精进众。譬如儜儿在健人中。<BR>　　破戒之人。虽似比丘。譬如死尸在眠人中。<BR>　　破戒之人。譬如伪珠在真珠中。<BR>　　破戒之人。譬如伊兰在栴檀林。<BR>　　破戒之人。虽形似善人。内无善法。虽复剃头、染衣。次第捉筹。名为比丘。实非比丘。</FONT></P>
<P><FONT size=3>　　破戒之人。若著法衣。则是热铜铁鍱以缠其身。若持钵盂。则是盛洋铜器。若所啖食。则是吞烧铁丸。饮热洋铜。若受人供养供给。则是地狱狱鬼守之。若入精舍。则是入大地狱。若坐众僧床榻。是为坐热铁床上。</FONT></P>
<P><FONT size=3>　　复次。破戒之人。常怀怖懅。如重病人。常畏死至。亦如五逆罪人。心常自念。我为佛贼。藏覆避隈。如贼畏人。岁月日过。常不安隐。</FONT></P>
<P><FONT size=3>　　破戒之人。虽得供养利乐。是乐不净。譬如愚人。供养庄严死尸。智者闻之。恶不欲见。如是种种无量破戒之罪。不可称说。行者应当一心持戒。”</FONT></P>
<P><FONT size=3>　　C、《大智度论》卷十三，</FONT></P>
<P><FONT size=3>　　复次，持戒之人，其心不悔，心不悔故得喜乐，得喜乐故得一心，得一心故得实智，得实智故得厌心，得厌心故得离欲，得离欲故得解脱，得解脱故得涅槃。如是持戒，为诸善法根本。</FONT></P>
<P><FONT size=3>　　复次，持戒为八正道初门，入道初门，必至涅槃。</FONT></P>
<P><FONT size=3>　　四、毁戒的原因：</FONT></P>
<P><FONT size=3>　　1、 环境的诱惑力太强。</FONT></P>
<P><FONT size=3>　　2、 烦恼的冲动力太强。</FONT></P>
<P><FONT size=3>　　3、自己净戒的力量太弱。</FONT></P>
<P><FONT size=3>　　五、持戒的心态：</FONT></P>
<P><FONT size=3>　　（一） 如护浮囊，轻重等护。</FONT></P>
<P><FONT size=3>　　（二） 不离三心：</FONT></P>
<P><FONT size=3>　　1、 菩提心：求证无上菩提。<BR>　　2、 大悲心：怜愍犯戒众生，不加轻慢而应救度。<BR>　　3、 无所得空慧：持戒，犯戒不可得。<BR></FONT></P>
<P><FONT size=3>　　佛音于2002年10月26日12:39:13在乐趣园〖网海莲舟佛法论坛(国内版)〗发表.</FONT></P>
<P><FONT size=3></FONT> </P>
    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 