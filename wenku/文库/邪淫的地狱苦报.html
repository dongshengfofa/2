<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,邪淫的地狱苦报' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>邪淫的地狱苦报</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <P><FONT size=3>　　<BR>　　</FONT></P>
<P><FONT size=3><STRONG>　　口交的地狱苦报：<BR></STRONG><BR>　　又彼比丘。知业果报。次复观察合大地狱。复有何处。<BR>　　彼见闻知复有异处。名割刳处。是合地狱第二别处。众生何业生于彼处。<BR>　　彼见有人杀盗邪行。乐行多作。堕合地狱。生割刳处。杀生偷盗业及果报。如前所说。<BR>　　何者邪行。谓于妇女不应行处。口中行淫。彼人以是恶业因缘。身坏命终。堕于恶处合大地狱。生割刳处。<BR>　　受大苦恼。所谓苦者。阎魔罗人。以热铁钉。<BR>　　钉其口中。从头而出。出已急拔。又钉其口。<BR>　　耳中而出。复以铁钵。盛热铜汁。泻其口中。<BR>　　铜汁热炎。烧燃其唇。次烧其舌。既烧舌已。<BR>　　次烧其眼。如是烧咽。次烧其心。次烧其肚。<BR>　　如是次第。乃至粪门。从下而出。如是邪行。<BR>　　乐行多作。恶业果报。在于地狱。<BR>　　如是如是种种受苦。乃经无量百千亿岁。常被烧煮。乃至恶业未坏未烂。业气未尽。于一切时与苦不止。<BR>　　若恶业尽。彼地狱处尔乃得脱。若于前世过去久远。有善业熟。不生饿鬼畜生之道。若生人中同业之处。口中常臭。如烂气臭。如是熏他一切所恶。是彼恶业余残果报。<BR></FONT></P>
<P><FONT size=3><STRONG>　　肛交的地狱苦报：<BR></STRONG><BR>　　又彼比丘。知业果报。次复观察合大地狱。复有何处。彼见闻知复有异处。<BR>　　彼处名为脉脉断处。是合地狱第三别处。众生何业生于彼处。<BR>　　彼见有人杀盗邪行。乐行多作。堕合地狱脉脉断处。杀生偷盗业及果报。如前所说。<BR>　　何者邪行。谓于妇女。非道行淫。彼不随顺。自力强逼。彼人以是恶业因缘。身坏命终。堕于恶处合大地狱脉脉断处。受大苦恼。<BR>　　所谓热筒。盛热铜汁。置口令满。唱声吼唤作如是言。我今孤独。<BR>　　如是无量百千年岁。乃至恶业未坏未烂。业气未尽。于一切时与苦不止。<BR>　　若恶业尽。彼地狱处尔乃得脱。若于前世过去久远。有善业熟。不生饿鬼畜生之道。若生人中。所得妻妇。贪爱他人。彼人见之。不能遮障。是彼恶业余残果报。彼作集业果报不失。犹故须受。</FONT></P>
<P><FONT size=3>　　娈童的地狱苦报：<BR>　　又彼比丘。知业果报。次复观察合大地狱。复有何处。彼见闻知复有异处。<BR>　　名恶见处。是合地狱第四别处。众生何业生于彼处。<BR>　　彼见有人杀盗邪行。乐行多作。堕合地狱生恶见处。杀生偷盗业及果报。<BR>　　如前所说。何者邪行。所谓有人。取他儿子。强逼邪行。自既力多。令彼啼哭。彼人以是恶业因缘。身坏命终。堕于恶处合大地狱。生恶见处。<BR>　　受大苦恼。所谓自见己之儿子。以恶业故。<BR>　　见自儿子在地狱中。于彼儿子。生重爱心。<BR>　　如本人中。如是见已。阎魔罗人。若以铁杖。<BR>　　若以铁锥。刺其阴中。若以铁钩。钉其阴中。<BR>　　既见自子如是苦事。自生大苦。爱心悲绝。<BR>　　不可堪忍。此爱心苦。于火烧苦。<BR>　　十六分中不及其一。彼人如是心苦逼已。复受身苦。<BR>　　所谓彼处。阎魔罗人之所执持。头面在下热炎铁钵。<BR>　　盛热铜汁。灌其粪门。入其身内。烧其熟藏。<BR>　　烧熟藏已。次烧大肠。烧大肠已。次烧小肠。<BR>　　烧小肠已。次烧其胃。既烧胃已。如是次第。<BR>　　次烧其咽。既烧咽已。次烧其喉。既烧喉已。<BR>　　次烧舌根。烧舌根已。次烧其舌。既烧舌已。<BR>　　次烧其龂。既烧龂已。次烧其头。既烧头已。<BR>　　次烧其脑。如是烧已。在下而出。彼邪行人。<BR>　　受如是苦。如是无量。百千年中。以业化故。<BR>　　见自儿子。自身心苦。具受如是身心二苦。<BR>　　如是无量百千年中。常受大苦。乃至恶业未坏未烂。业气未尽。于一切时与苦不止。若恶业尽。彼地狱处尔乃得脱。若于前世过去久远。有善业熟。不生饿鬼畜生之道。若生人中。则无儿息。虽有不净。不成种子。世人皆言。此人不男。一切嫌*。是彼恶业。余残果报。</FONT></P>
<P><FONT size=3><STRONG><BR>　　兽交的地狱苦报：<BR></STRONG><BR>　　又彼比丘。知业果报。次复观察合大地狱。为当更有异处以不。彼见闻知。复有异处。名为团处。急团相似。是合地狱第五别处。众生何业生于彼处。<BR>　　彼见有人杀盗邪行。乐行多作。堕合地狱。生于团处。杀生偷盗。及以果报。如前所说。<BR>　　何者邪行。所谓有人。若见牸牛若草马等淫道处已。心生分别。此如是处。<BR>　　与人妇女不应有异。如是念已。即便生于人妇女想而行淫欲。<BR>　　彼人以是恶业因缘。身坏命终。堕于恶处合大地狱。生于团处。受大苦恼。所谓见彼若牛若马恶业因故。<BR>　　地狱中见。自心分别。如前忆念人妇女想。<BR>　　若本牸牛。若本草马。见已即生人妇女想。<BR>　　欲心炽盛。即便走向如是牛马。有铁炎火。<BR>　　满牛马内。彼人既近牛马根门。恶业因故。<BR>　　入彼根门。即入其腹。满中热火。彼处受苦。<BR>　　乃经无量百千年中。常被烧煮。其身熟烂。不能出声。于彼腹中闇处苦逼。乃至恶业未坏未烂。业气未尽。于一切时。常被烧燃。若恶业尽。彼地狱处尔乃得脱。若于前世过去久远。有善业熟。不生饿鬼畜生之道。若生人中同业之处。则生无礼非仁之国。以己之妻令他侵近。不生妒忌。邪行业因。余残果报。</FONT></P>
<P><FONT size=3><BR><STRONG>　　男同性恋的地狱苦报：<BR></STRONG><BR>　　又彼比丘。知业果报。次复观察合大地狱。为当更有异处以不。彼见闻知。复有异处。名多苦恼。是合地狱第六别处。<BR>　　众生何业生于彼处。彼见有人杀盗邪行。乐行多作。堕合地狱多苦恼处。杀生偷盗业及果报。如前所说。<BR>　　何者邪行。谓男行男。彼人以是恶业因缘。身坏命终。堕于恶处合大地狱多苦恼处受大苦恼。<BR>　　作集业力。于地狱中。见本男子。热炎头发。一切身体皆悉热炎。其身坚[革*卬]。<BR>　　犹如金刚。来抱其身。既被抱已。一切身分皆悉解散。犹如沙抟。死已复活。<BR>　　以本不善恶业因故。于彼炎人。极生怖畏。走避而去。<BR>　　堕于崄岸。下未至地。在于空中。有炎嘴乌。<BR>　　分分攫斲。令如芥子。寻复还合。然后到地。既到地已。<BR>　　彼地复有炎口野干而噉食之唯有骨在。复还生肉。既生肉已。阎魔罗人。<BR>　　取置炎鼎。而复煮之。如是无量百千年岁。<BR>　　煮之食之。分之散之。乃至恶业未坏未烂。<BR>　　业气未尽。于一切时与苦不止。若恶业尽。<BR>　　于多苦处尔乃得脱。若于前世过去久远有善业熟。不生饿鬼畜生之道。若生人中同业之处。失无量妻。不得一妻。究竟如是。设自有妻。则厌离之。喜乐他人邪行业因余残果报。</FONT></P>
<P><FONT size=3><BR><STRONG>　　女同性恋的地狱苦报：</STRONG></FONT></P>
<P><FONT size=3>　　又彼比丘。知业果报。次复观察合大地狱。复有何处。彼见闻知。复有异处。<BR>　　名何何奚。是合地狱第九别处。<BR>　　是何业报作集之业。普遍究竟。堕合地狱何何奚处。彼见闻知。若人杀生偷盗邪行乐行多作。堕合地狱何何奚处。杀生偷盗业及果报。如前所说。<BR>　　何者邪行。边地夷人。于姊妹等不应行处。而行淫欲。彼国法尔。生处过恶。<BR>　　彼人以是恶业因缘。身坏命终。生合地狱何何奚处。受大苦恼。<BR>　　所谓彼处地狱之中。常被烧煮。<BR>　　阎魔罗人之所挝打苦毒吼唤。其声遍满五千由旬。<BR>　　彼地狱人。未到地狱。在中有中。闻彼吼声。<BR>　　吼声极恶。不可得闻。彼颠倒故。闻彼啼哭。<BR>　　则是歌声。拍手等声。种种话声。恶业力故。<BR>　　闻之爱乐。生如是心。令我到彼如是声处。<BR>　　如是念已。速生彼处。何因缘有。取因缘有。<BR>　　彼中有中。何处何处发心悕取。则生彼。<BR>　　心取彼心已。则生彼处。既生彼处。<BR>　　即于生时得地狱苦。即闻地狱自体恶声急恶苦恼。<BR>　　无异相似。不可譬喻。受大苦恼。既闻恶声。<BR>　　心重破坏。受大苦恼。所谓铁山。名乌丘山。<BR>　　其山炎燃。其炎极高五千由旬。在虚空界。<BR>　　彼有铁树。树有铁乌。乌身炎然。满彼树上。<BR>　　彼山火然。间无空处。恶业力故。常有炎火。<BR>　　炽燃不灭。以恶业故。见莲花林。遍满彼山。<BR>　　彼地狱人。既见莲花。迭互相唤。作如是言。汝来。汝来。<BR>　　如是山上。多有冷林润腻之林。<BR>　　今可共往。阎魔罗人。打地狱人。上雨刀石。<BR>　　罪人畏故。走赴彼山。望得救免。望主望归。<BR>　　如是罪人。既到彼山。而彼山上。热炎遍满。<BR>　　多有炎乌。铁嘴甚利。彼地狱人。如是见已。<BR>　　彼乌疾来。向地狱人。彼地狱人。<BR>　　有炎乌来破其头者。复有乌来取其脑者。<BR>　　复有乌来取其眼者。复有乌来取其鼻者。复有乌来取其颊者。<BR>　　复有乌来取其皮者。复有乌来取其胁者。<BR>　　复有乌来取其足者。复有乌来取其舌者。<BR>　　复有乌来取其项者。复有乌来取头皮者。<BR>　　复有乌来取其喉者。复有乌来取其心者。<BR>　　复有乌来取其肺者。复有乌来取小大肠者。<BR>　　复有乌来取其腹皮。复有乌来取其脐下阴密处者。<BR>　　复有乌来取其髀者。复有乌来取其踹者。<BR>　　复有乌来取足跟皮。复有乌来取足下皮。<BR>　　复有乌来取其足指。复有乌来分分食之。<BR>　　复有乌来分分取肋。复有乌来取胁骨者。复有乌来。<BR>　　唯取其手一厢之骨。<BR>　　复有乌来一切身分具足取者。复有乌来取其髓者。<BR>　　如是众乌食地狱人。分分皆食。罪业力故。食已还生。<BR>　　于彼炎乌。阎魔罗人生怖畏故。乌丘山中。<BR>　　处处驰走。望救望归。上乌丘山上彼山已。<BR>　　以恶业故。炎火遍满。来覆其身。<BR>　　如是无量百千年岁。烧而复生。是彼作集恶业力故。受大苦恼。若复上到。乌丘山顶。山头复有火炎。极高五千由旬。彼炎吹举在空而烧。如烧飞虫。<BR>　　如是无量百千年岁。受大苦恼。而常不死。乃至恶业未坏未烂。业气未尽。<BR>　　于一切时与苦不止。若彼杀生偷盗邪行乐行多作恶业受尽。彼地狱处尔乃得脱。<BR>　　若于前世过去久远。有善业熟。不生饿鬼畜生之道。若生人中同业之处。一切身分皆悉烂臭。得恶癞病。若得痴病。多有怨对。恒常贫穷。生恶国土。彼作集业。余残果报。</FONT></P>
<P><FONT size=3></FONT> </P>
    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 