<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,外道不离一佛乘' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>外道不离一佛乘</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<P>外道不离一佛乘</P>
<P>一、前言</P>
<P>释迦如来是无始古佛，久远本佛、无始古佛，在印度摩揭陀国菩提伽耶菩提树下开悟成佛之伽耶始成(近成)之释尊(释迦)，系为一种方便示现之假相；实际上，释迦于久远之前早已开悟成佛，且在无限时间中，即已教化众生。《法华经》卷五如来寿量品，即以此为蓝本加以开演。此外，阿弥陀佛有十劫弥陀以对应于久远弥陀，此亦应用此一说法而产生者。 <BR>　&nbsp; 久远实成之思想系以释尊所悟之「以法为永远常住」，「是法住法位，世间相常住者」，此为根本而衍生者。由于诸弟子对释尊追慕心切，故产生此一思想。佛教本为真理(法)之信仰，释尊即曾遗言，于自己圆寂后，诸弟子应以法为归依。然诸弟子本因仰慕释尊之人格而信仰佛法，故于释尊灭度后，不能仅以释尊所遗留之教法为满足。为追慕释尊之人格，进而谋求其它能代替释尊之佛，因此立下种种佛陀之说。到《法华经》时，则将此「诸佛皆归一于释尊」，且主张释尊为永远不灭者。</P>
<P>菩萨深智凡夫难能测知，正逆二相有时难以思量，佛就是魔，魔就是佛；外道就是内道，内道就是外道，无非都是佛方便示现，就如六群比丘为助佛制定戒律，化现调皮捣蛋，让佛制定戒律。提婆达多深智第一，化作破和合僧，出佛身血，而后下地狱，方便示现做此恶行是得地狱深报。所以世间事离不开大权力士之方便幻化事，唯一目的就是调御有情让其根基成熟。</P>
<P>此等诸圣方便幻化事，有情若以见浊执为真，未知执净、执浊都是黏，黏净当然总是比黏秽好，净秽等观即是慧，无知称呼此智何名最为得当？即称般若波罗蜜多。</P>
<P>《佛说菩萨行方便境界神通变化经》云：「诸善男子！是菩萨知见十二境界示现方便。何等十二？善男子！是菩萨到涅槃境界，方便示现生死境界；到寂静境界，方便示现在众闹中；到禅境界，方便示现后宫婇女；到无作境界，方便示现诸作境界；到无生境界，方便示现生死境界；离四魔境界，方便示现降伏诸魔；到圣人境界，方便示现近非圣境界；离世境界，方便示现世间境界；得智境界，方便示现凡夫境界；现了见于实际境界，方便示现不堕声闻、缘觉境界；达解得到无相法界，方便示现相好严身；为化众生境界故入佛境界，方便示现诸魔境界。诸善男子！是名菩萨知见十二境界方便示现。」</P>
<P>世间人当知世间有五浊恶世pa&ntilde;ca kasāyāh。又作五滓，指减劫(人类寿命次第减短之时代)中所起之五种滓浊。据《悲华经》卷五、《法苑珠林》卷九十八之说，五浊即指：(1)劫浊(kalpa-kasāya)，减劫中，人寿减至三十岁时饥馑灾起，减至二十岁时疾疫灾起，减至十岁时刀兵灾起，世界众生无不被害。(2)见浊(drsti- kasāya)，正法已灭，像法渐起，邪法转生，邪见增盛，使人不修善道。(3)烦恼浊(kle&#347;a-kasāya)，众生多诸爱欲，悭贪斗诤，谄曲虚诳，摄受邪法而恼乱心神。(4)众生浊(sattva-kasāya)，又作有情浊。众生多诸弊恶，不孝敬父母尊长，不畏恶业果报，不作功德，不修慧施、斋法，不持禁戒等。(5)命浊(āyu- kasāya)，又作寿浊。往古之世，人寿八万岁，今时以恶业增加，人寿转减，故寿命短促，百岁者稀。五浊之中，以劫浊为总，以其余四浊为别。四浊中又以见浊、烦恼浊二者为浊之自体，而成众生浊与命浊二者。</P>
<P><BR>二、《大萨遮尼干子所说经卷第二》</P>
<P>一乘品第三之二云：「文殊师利！我佛国土所有外道——僧佉、毘世师、遮梨迦尼干子等，皆是诸佛．如来方便，皆是如来神力住持，世间能见。何以故？以诸如来善除一切诸恶对故。文殊师利！诸佛．如来名为善逝，有怨对者无有是处。文殊师利！譬如世间转轮圣王成就少分善根功德，断绝善根非究竟法，具足一切贪、瞋、痴等诸结烦恼，不离三有，不离一切诸使烦恼，不离一切垢染烦恼。彼转轮王毕竟无有一切怨对，毕竟无有一切敌对。何以故？文殊师利！以转轮王无怨刺故。文殊师利！何况如来成就一切功德智慧，得不断绝大慈悲心，行于无漏虚空法界，满足七觉诸善功德，毕竟成就不忘失法，能转无上大妙*轮，毕竟成就无上菩提，而有棘刺诸魔、怨刺外道敌对，无有是处。文殊师利！我佛国土所有僧佉、毘世师、遮梨迦尼干子等，皆是如来住持力故，方便示现。文殊师利！此诸外道善男子等，虽行种种诸异学相，皆同佛法，一桥梁度，更无余济故。</P>
<P>「文殊师利！一切禽兽无有能于师子王前立出声者。文殊师利！如来师子大丈夫王具足十力、四无所畏，一切外道尼干子等，无一敢于如来境中与佛．世尊诤法是非，作师子吼者，无有是处，除诸如来方便力者。</P>
<P>「文殊师利！我佛国土所有外道——僧佉、毘世师、遮梨迦尼干子等，皆是诸佛．如来方便，皆是如来神力住持，世间能见。何以故？以诸如来善除一切诸恶对故。文殊师利！诸佛．如来名为善逝，有怨对者无有是处。文殊师利！譬如世间转轮圣王成就少分善根功德，断绝善根非究竟法，具足一切贪、瞋、痴等诸结烦恼，不离三有，不离一切诸使烦恼，不离一切垢染烦恼。彼转轮王毕竟无有一切怨对，毕竟无有一切敌对。何以故？文殊师利！以转轮王无怨刺故。文殊师利！何况如来成就一切功德智慧，得不断绝大慈悲心，行于无漏虚空法界，满足七觉诸善功德，毕竟成就不忘失法，能转无上大妙*轮，毕竟成就无上菩提，而有棘刺诸魔、怨刺外道敌对，无有是处。文殊师利！我佛国土所有僧佉、毘世师、遮梨迦尼干子等，皆是如来住持力故，方便示现。文殊师利！此诸外道善男子等，虽行种种诸异学相，皆同佛法，一桥梁度，更无余济故。</P>
<P>「文殊师利！一切禽兽无有能于师子王前立出声者。文殊师利！如来师子大丈夫王具足十力、四无所畏，一切外道尼干子等，无一敢于如来境中与佛．世尊诤法是非，作师子吼者，无有是处，除诸如来方便力者。</P>
<P>「文殊师利！譬如日轮出能放大光明罗网，一切诸虫萤火光明皆悉休息，一切摩尼诸火光明亦不能现。文殊师利！如来出世，放大智慧日轮光明，一切外道尼干子虫萤火智慧诸光明等皆悉闭塞不能显现。</P>
<P>「文殊师利！譬如铁王名阿塞件陀，彼所在处，一切凡铁皆不敢住。何以故？以独相故，不共凡铁同在一处。文殊师利！如来铁王亦复如是，随何国土出世之处，一切凡铁诸外道等，皆不得生。何以故？以佛如来独相出世故。</P>
<P>「文殊师利！譬如何等何等处所有如意宝摩尼王出，彼处不生伪琉璃珠。文殊师利！如来如意大智宝王，随何国土出现于世，彼处一切诸外道等，皆不得生。</P>
<P>「文殊师利！譬如何等宝性中出阎浮檀金，彼处不出诸铜铁等。文殊师利！如来宝性亦复如是，随何国土出现于世，彼处不生诸外道等。文殊师利！依此义故，汝应当知，随何国土如来出世，彼处不生诸外道等。何以故？文殊师利！我佛国土有诸外道尼干子等，皆是如来住持力故，为欲示现不可思议方便境界。何以故？此诸一切诸外道等，皆是住于不可思议解脱门故，皆是大智究竟般若波罗蜜门故，一切皆得大方便力奋迅自在故，一切皆得不舍佛法僧等念故，一切皆到第一彼岸，以大神力教化众生故，一切皆得如来加力教化众生故。」</P>
<P>时大萨遮尼干子问讯于王，作如是言：「善来，大王！王今善种无上最胜希有功德，福多不少。何以故？以王能降天尊、贵重、自在之心，屈意卑下来诣沙门问讯起居。大王！于汝所治国内无诸盗贼、亡命群党乱人民不？无有诸官残暴侵食诸人民不？无诸异业奸伪憍诈、欺诳世间诸人民不？无诸反叛娆乱国土诸人民不？无诸偷劫相窃盗不？所在边国诸官禁司无欺大王、不行王命不？大王！汝所治化国内所有沙门、修净行人安乐住不？衣服、饮食、房舍、卧具、疾病、汤药资生所须一切之物不乏不少不？汝国人民皆得善心，尊重、供养诸沙门、众净行人不？大王！汝今所治国内无诸屠猎、罗网河岳、焚烧山泽、放鹰走狗、钩刺鱼鳖、弹射禽兽、作诸坑陷、毒箭机拨行杀害不？大王！汝今一国之主制命自在，教令善恶，无敢违者。汝登王位所设教令无不善不？国内人民所行善恶汝悉知不？能行善者汝劝进不？行不善者汝劝舍不？大王！汝身不起恶念加害一切二足、四足、多足、无足诸众生不？何以故？大王！当知一切众生有识之类，宝重身命，无不畏死，至于业对百年寿终，莫问老少无一引分言应去者。何以故？爱命重故，何况加害而不生恼，命终之后更相怨嫉，与怨相报无有穷已。是故大王！汝当远离杀生之罪，舍离刀杖，无起害心。大王！汝今应当远离偷盗之罪，舍自资生，当生知足，于他资生无起欲心。大王！汝今应当远离邪淫之罪，自妻知足，他妻无求，无起邪心。大王！汝今应当远离妄语之罪，常作实语，出言成法，无发虚言。大王！汝今应当远离两舌之罪，无破坏语，于已破者当念和合，无起坏心。大王！汝今应当远离恶口之罪，常作爱语、柔软妙语，无起麁语。大王！汝今应当远离绮语之罪，常决定语、忆念语，无不正语。大王！汝今应当远离贪欲之罪，于他受用无希望心，于他所护无生夺心，生欢喜心。大王！汝今应当远离瞋恚之罪，常生慈心，清净心业，无起恨心。」</P>
<P>「大王！汝今应当远离邪见之罪，见自业果，随顺圣人而生正见，无起异见。何以故？杀生之罪能令众生堕于地狱、畜生、饿鬼，若生人中得二种果报：一者、短命；二者、多病。偷盗之罪亦令众生堕于地狱、畜生、饿鬼，若生人中得二种果报：一者、贫穷；二者、共财，不得自在。邪淫之罪亦令众生堕于地狱、畜生、饿鬼，若生人中得二种果报：一者、妇不受语；二者、自妻为他侵夺。妄语之罪亦令众生堕于地狱、畜生、饿鬼，若生人中得二种果报：一者、常为他人所谤；二者、常为他人所诳。两舌之罪亦令众生堕于地狱、畜生、饿鬼，若生人中得二种果报：一者、得破坏眷属；二者、得弊恶眷属。恶口之罪亦令众生堕于地狱、畜生、饿鬼，若生人中得二种果报：一者、不闻善名；二者、常起鬪诤。绮语之罪亦令众生堕于地狱、畜生、饿鬼，若生人中得二种果报：一者、得不敬重语；二者、言无定实，不为他乐。贪欲之罪亦令众生堕于地狱、畜生、饿鬼，若生人中得二种果报：一者、不知足；二者、常生贪心。瞋恚之罪亦令众生堕于地狱、畜生、饿鬼，若生人中得二种果报：一者、无安隐心；二者、常念损害无有慈心。邪见之罪亦令众生堕于地狱、畜生、饿鬼，若生人中得二种果报：一者、常生邪见家；二者、心常谄曲。</P>
<P>「大王当知！如是无量无边苦聚，皆由十不善业集因缘故。是故大王！汝莫放逸轻作恶业，当观诸法有为无常，一切世间无可保者，人命无常住少时间，勿生常想。大王当观！劫初已来天尊王位、土地人民皆就无常，无一在者，当知此身甚为危脆，如焰、如响、如影、如电、如水中月、如镜中像、如水聚沫、如水上泡、如芭蕉实、如琢石火、如梦所见、如山谷中瀑水卒起遍满沟涧，须臾过尽还就枯竭。大王当知！身命非实，无常亦尔，俄尔零落，就未来世不可免脱。是故大王！莫恃现在，当畏未来。大王当知！善恶果报共相追逐，如声发响、如影随形，无能免者，亦如连锁不可断绝，莫轻作业自招重苦。」</P>
<P>&nbsp;</P>
<P>三、如来方便示现等流身利益群生</P>
<P>如来惟能度一切众生，为能方便善巧严净佛土、成熟有情，疾能具足一切相智，证得无上正等菩提，转妙*轮饶益一切。故久远劫来实以成佛，惟又成熟有情根性，方便示现各种人事物，就是外道亦然。世间有五浊恶世，出世间有十二种浊，《大萨遮尼干子所说经》卷二举出十二浊，即：(1)示现劫浊，(2)示现时浊，(3)示现众生浊，(4)示现烦恼浊，(5)示现命浊，(6)示现三乘差别浊，(7)示现不净佛国土浊，(8)示现难化众生浊，(9)示现说种种烦恼浊，(10)示现外道乱浊，(11)示现魔浊，(12)示现魔业浊。</P>
<P>《央掘魔罗经卷第四》云：文殊师利白佛言：「世尊！梵行有何义？何故如来舍五欲乐？」</P>
<P>央掘魔罗谓文殊师利言：「无量天人常知堕法，故离诸欲想。」</P>
<P>佛告央掘魔罗：「勿作是说。一切众生有如来藏，一切男子皆为兄弟，一切女人皆为姊妹。」</P>
<P>央掘魔罗白佛言：「世尊！云何净饭王、摩耶夫人，兄弟姊妹而作父母？」</P>
<P>佛告央掘魔罗：「是方便示现度脱众生，若不如是则不能度。譬如大王有二千力士，二人方便现相折伏，以悦王心娱乐众人，唯彼自知余无能觉。佛亦如是，示因父母现同人事，然后得度无量众生，令出生死无边大海，而彼众生莫能知者。譬如伎儿于大众中，种种变现以悦众心。诸佛世尊亦复如是，种种变现以度众生，而彼众生莫能知者。譬如幻师于大众中，自断身分以悦众人，而实于身无所伤损。诸佛世尊亦复如是，如彼幻师种种变现以度众生。文殊师利！如来一切智知一切，观察世间一切众生，无始已来无非父母兄弟姊妹，升降无常迭为尊卑，如彼伎儿数数转变，是故如来净修梵行。</P>
<P>&nbsp;</P>
<P>四、轮回中无非父母兄弟姊妹本不应食肉</P>
<P>「复次，文殊师利！彼此自界共相娱乐，如何受乐？自余身分，云何不得，不成界报？当知是乐是大苦聚，女有佛藏男亦如是。云何一性而自染着？以一性故，是故如来净修梵行，住于自地不退转地得如来地。」</P>
<P>文殊师利白佛言：「世尊！何故如来，不以一切梵行建立优婆塞、优婆夷？何故世尊！说比丘、比丘尼、优婆塞、优婆夷正法因故，如堂四柱？而今优婆塞、优婆夷现有大恶，何故建立于正法律中？」</P>
<P>佛告文殊师利：「此异想名世俗想，如来视一切众生如罗睺罗，常欲安立令住佛地无此阶渐，佛想异此俗想，异此名非问论。」</P>
<P>文殊师利白佛言：「世尊！以一切众生界是一界故，诸佛离杀生耶？」</P>
<P>佛言：「如是。世间杀生如人自杀，杀自界故。」</P>
<P>文殊师利白佛言：「世尊！何故视一切众生如罗睺罗，而复教人调伏杀罚有自界诸恶像类者？」</P>
<P>佛告文殊师利：「善男子！莫作是说。如来如是视一切众生如罗睺罗。譬如士夫常日再食，爱乐法故日唯一食则杀八万户虫，如是者应名杀生，而非杀生不净。复次，文殊师利！无边欲乐圣所背舍，圣人为害欲故自害，若如是者，圣人则有自害过恶，谓爱欲心盛至他所言：『我起欲心愿见教诫令生惭愧，我存亡无在，则方便自害。』如是者为害自界耶？」</P>
<P>文殊师利白佛言：「不也。世尊！彼乃因是功德增积。」</P>
<P>佛告文殊师利：「如是。文殊师利！何故诸圣自害？以是烦恼毒蛇因故，而况他身？佛所说法，诸恶像类坏正法者，如自烦恼盛而教诫彼为作诸难，则为供养自界，如自求毕竟乐，弃舍欲乐衣食命乐，如自害身而调伏彼，是名善知如来之藏。」</P>
<P>文殊师利白佛言：「世尊！因如来藏故，诸佛不食肉耶？」</P>
<P>佛言：「如是。一切众生无始生死生生轮转，无非父母兄弟姊妹，犹如伎儿变易无常，自肉他肉则是一肉，是故诸佛悉不食肉。复次，文殊师利！一切众生界我界即是一界，所宅之肉即是一肉，是故诸佛悉不食肉。」</P>
<P>文殊师利白佛言：「世尊！珂贝蜡蜜皮革缯绵，非自界肉耶？」</P>
<P>佛告文殊师利：「勿作是语。如来远离一切世间，如来不食，若言习近世间物者，无有是处。若习近者是方便法，若物展转来者则可习近，若物所出处不可习近，若展转来离杀者手则可习近。」</P>
<P>文殊师利白佛言：「今此城中有一皮师能作革屣，有人买施，是展转来，佛当受不？复次，世尊！若自死牛，牛主从旃陀罗取皮，持付皮师使作革屣，施持戒人，此展转来可习近不？」</P>
<P>佛告文殊师利：「若自死牛，牛主持皮用作革屣，施持戒人，为应受不？若不受者是比丘法，若受者非悲，然不破戒。」</P>
<P>文殊师利白佛言：「世尊！亦不得用不净水熟食，比丘不应受，若如是者如是现。」</P>
<P>佛告文殊师利：「此名世间想。若有优婆塞者，以净水作食而不得作用；若无优婆塞者，诸佛其如之何？陆虫水虫虚空亦虫，若如是者于净宗为恶，世间云何得修净宗？此名非问论。」</P>
<P>文殊师利白佛言：「世尊！世间久来亦自立不食肉。」</P>
<P>佛告文殊师利：「若世间有随顺佛语者，当知皆是佛语。」</P>
<P>文殊师利白佛言：「世尊！世间亦说有解脱，然彼解脱非解脱，唯佛法是解脱；亦有出家而非出家，唯有佛法是出家。世尊！世间亦说我不食肉，彼等无我亦无不食肉，唯世尊法中，有我决定不食肉。」</P>
<P>佛告文殊师利：「汝欲闻世间建立外道因不？当为汝说。」</P>
<P>文殊师利白佛言：「唯然世尊！愿乐欲闻。」</P>
<P>佛告文殊师利：「乃往过去无量阿僧祇劫时世有佛，名拘孙陀跋陀罗，出兴于世在此城中。时彼世界无诸沙砾，无外道名唯一大乘，彼诸众生一向快乐。尔时，如来久住于世乃般涅槃，般涅槃后正法久住，法欲灭时持戒者减，非法者增。有一阿兰若比丘名曰佛慧，有一善人施无价衣，比丘愍彼即为受之。比丘受已示诸猎师，诸猎师众见此好衣生劫盗心，即于其夜将是比丘至深山中，坏身裸形悬手系树。尔时，其夜有采花婆罗门，至阿兰若处，见虎恐怖向山驰走，见彼比丘坏身裸形悬手系树，见已惊叹：『呜呼沙门！先着袈裟而今裸形，必知袈裟非解脱因，自悬苦行是真学道。』彼人岂当舍离善法，当知分明是解脱道因，坏正法故即舍衣拔发作裸形沙门，裸形沙门从是而起。尔时，比丘自得解缚已，即取树皮赤石涂染以自障蔽，结草作拂用拂蚊虫。更有采花婆罗门见已念言：『是比丘舍先好衣，着如是衣、捉如是拂。彼人岂当舍离善法，当知分明是解脱道。』即学彼法，出家婆罗门从是而起。时彼比丘暮入水浴，因洗头疮，即取水衣以覆疮上，取牧牛人所弃弊衣以自覆身。时，有樵者见已念言：『是比丘先着袈裟而今悉舍，必知袈裟非解脱因，故被发弊衣日夜三浴修习苦行。彼人岂当舍离善法，当知分明是解脱道。』即学彼法，苦行婆罗门从是而起。比丘浴已身体多疮蝇蜂唼食，即以白灰处处涂疮，以水衣覆身。时，有见者谓言是道。即学彼法，灰涂婆罗门从是而起。时彼比丘然火炙疮，疮转苦痛不能堪忍，投岩自害。时，有见者作是念言：『是比丘先着好衣今乃如是。彼人岂当舍离善法，当知投岩是解脱道。』投岩事火从是而起。如是九十六种，皆因是比丘种种形类，起诸妄想各自生见。譬如有国一一相视而起麁想，麁想生已各各相杀，九十六种道各生异想，亦复如是。犹如鹿渴于炎水想追逐乏死。正法灭时，因彼比丘非法法想亦复如是。如是文殊师利！世间一切所作之上，尸罗威仪种种所作，一切悉是如来化现，法灭尽时如是事生，若如是者正法则灭。如是，文殊师利！于真实我世间如是，如是邪见诸异妄想，谓解脱如是，谓我如是出世间者，亦不知如来隐覆之教，谓言无我是佛所说，彼随说思量如外道因起。彼诸世间随顺愚痴，出世间者亦复迷失隐覆说智。是故如来说一乘中道离于二边，我真实、佛真实、法真实、僧真实，是故说中道名摩诃衍。」</P>
<P>尔时，央掘魔罗白佛言：「世尊！众生不知中道，妄想说余中道。」</P>
<P>佛告央掘魔罗：「少有众生闻此经信，未来众生多谤此经。」</P>
<P>央掘魔罗白佛言：「世尊！唯愿为说，何方几所众生诽谤此经？几一阐提，何方有能广为众生安慰说者？唯愿如来哀愍为说。」</P>
<P>佛告央掘魔罗：「未来世中，中国当有九十八百千亿众生谤毁此经，七十亿众生作一阐提；东方九十八千亿众生谤毁此经，六十亿众生作一阐提；西方九十八百亿众生谤毁此经，五十亿众生作一阐提；南方九十八亿众生谤毁此经，四十亿众生作一阐提。罽宾国中有我余法，婆楼迦车国余名不灭，频陀山国亦复如是。罽宾比丘半半行摩诃衍，半半乐摩诃衍说摩诃衍。南方当有行坚固道、行如来行，离八大事，说如来常恒不变如来之藏，菩萨摩诃萨、比丘、比丘尼、优婆塞、优婆夷，行坚固道任荷我法。」</P>
<P>尔时，文殊师利白佛言：「世尊！奇哉佛法，当住南方。」</P>
<P>佛告文殊师利：「如是如是，我法当住南方少时。如汝等苦行菩萨摩诃萨不惜身命，安慰一切众生故，说如来常恒不变如来之藏，如一切诸佛，悉皆不乐至此世界荷负三千大千世界无量众生，而我独能于此度脱。我菩萨摩诃萨正法欲灭余八十年，尔时，不乐任持正法，亦复如是。如汝等文殊师利！正法欲灭余八十年，当于尔时，任荷正法，一切阎浮提及诸洲间不惜身命，演说如来常恒不变如来之藏，彼时众生或信或不信。彼诸菩萨作是念言：『若断截我身作种种分，我当由此得常住身。』如汝文殊师利等无量菩萨摩诃萨，于彼南方任荷正法，第一最难，是故我常赞叹南方最后说法。由彼菩萨威德力故，一切阎浮提及诸洲间，彼诸众生闻名回向，或因惭愧或因恐怖故。譬如有王闻余王法而自治国，罽宾国及伽楼迦车城，惭愧恐怖故，说摩诃衍秘密之藏，亦复如是，然不说如来常恒不变如来之藏。文殊师利！譬如放火草中，唯烧中间不烧边际。我初生地坚固道灭，余法住于南方边际，诸菩萨于彼任荷正法，亦复如是，当知彼中则有如来。」</P></span>
                                    <hr color="#CCC4A8" size="1"></td>
                                </tr>
                                <tr>
                                  <td align="center" class="style_txt">				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 