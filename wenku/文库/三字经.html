<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,三字经' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>三字经</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <P align=center><FONT color=#1e0584 size=5><STRONG></STRONG></FONT> </P>
<P align=center><FONT color=#1e0584 size=5><STRONG>人之初　性本善　性相近　习相远</STRONG></FONT></P>
<P align=center><FONT color=#1e0584 size=5><STRONG>苟不教　性乃迁　教之道　贵以专</STRONG></FONT></P>
<P align=center><FONT color=#1e0584 size=5><STRONG>昔孟母　择邻处　子不学　断机杼</STRONG></FONT></P>
<P align=center><FONT color=#1e0584 size=5><STRONG>窦燕山　有义方　教五子　名俱扬</STRONG></FONT></P>
<P align=center><FONT color=#1e0584 size=5><STRONG>养不教　父之过　教不严　师之惰</STRONG></FONT></P>
<P align=center><FONT color=#1e0584 size=5><STRONG>子不学　非所宜　幼不学　老何为</STRONG></FONT></P>
<P align=center><FONT color=#1e0584 size=5><STRONG>玉不琢　不成器　人不学　不知义</STRONG></FONT></P>
<P align=center><FONT color=#1e0584 size=5><STRONG>为人子　方少时　亲师友　习礼仪</STRONG></FONT></P>
<P align=center><FONT color=#1e0584 size=5><STRONG>香九龄　能温席　孝于亲　所当执</STRONG></FONT></P>
<P align=center><FONT color=#1e0584 size=5><STRONG>融四岁　能让梨　弟于长　宜先知</STRONG></FONT></P>
<P align=center><FONT color=#1e0584 size=5><STRONG>首孝弟　次见闻　知某数　识某文</STRONG></FONT></P>
<P align=center><FONT color=#1e0584 size=5><STRONG>一而十　十而百　百而千　千而万</STRONG></FONT></P>
<P align=center><FONT color=#1e0584 size=5><STRONG>三才者　天地人　三光者　日月星</STRONG></FONT></P>
<P align=center><FONT color=#1e0584 size=5><STRONG>三纲者　君臣义　父子亲　夫妇顺</STRONG></FONT></P>
<P align=center><FONT color=#1e0584 size=5><STRONG>曰春夏　曰秋冬　此四时　运不穷</STRONG></FONT></P>
<P align=center><FONT color=#1e0584 size=5><STRONG>曰南北　曰西东　此四方　应乎中</STRONG></FONT></P>
<P align=center><FONT color=#1e0584 size=5><STRONG>曰水火　木金土　此五行　本乎数</STRONG></FONT></P>
<P align=center><FONT color=#1e0584 size=5><STRONG>曰仁义　礼智信　此五常　不容紊</STRONG></FONT></P>
<P align=center><FONT color=#1e0584 size=5><STRONG>稻粱菽　麦黍稷　此六谷　人所食</STRONG></FONT></P>
<P align=center><FONT color=#1e0584 size=5><STRONG>马牛羊　鸡犬豕　此六畜　人所饲</STRONG></FONT></P>
<P align=center><FONT color=#1e0584 size=5><STRONG>曰喜怒　曰哀惧　爱恶欲　七情具</STRONG></FONT></P>
<P align=center><FONT color=#1e0584 size=5><STRONG>匏土革　木石金　丝与竹　乃八音</STRONG></FONT></P>
<P align=center><FONT color=#1e0584 size=5><STRONG>高曾祖　父而身　身而子　子而孙</STRONG></FONT></P>
<P align=center><FONT color=#1e0584 size=5><STRONG>自子孙　至玄曾　乃九族　人之伦</STRONG></FONT></P>
<P align=center><FONT color=#1e0584 size=5><STRONG>父子恩　夫妇从　兄则友　弟则恭</STRONG></FONT></P>
<P align=center><FONT color=#1e0584 size=5><STRONG>长幼序　友与朋 君则敬　臣则忠</STRONG></FONT></P>
<P align=center><FONT color=#1e0584 size=5><STRONG>此十义　人所同　凡训蒙　须讲究</STRONG></FONT></P>
<P align=center><FONT color=#1e0584 size=5><STRONG>详训诂　名句读　为学者　必有初 </STRONG></FONT></P>
<P align=center><FONT color=#1e0584 size=5><STRONG>小学终　至四书　论语者　二十篇 </STRONG></FONT></P>
<P align=center><FONT color=#1e0584 size=5><STRONG>群弟子　记善言　孟子者　七篇止 </STRONG></FONT></P>
<P align=center><FONT color=#1e0584 size=5><STRONG>讲道德　说仁义　作中庸　乃孔伋 </STRONG></FONT></P>
<P align=center><FONT color=#1e0584 size=5><STRONG>中不偏　庸不易　作大学　乃曾子 </STRONG></FONT></P>
<P align=center><FONT color=#1e0584 size=5><STRONG>自修齐　至平治　孝经通　四书熟 </STRONG></FONT></P>
<P align=center><FONT color=#1e0584 size=5><STRONG>如六经　始可读　诗书易　礼春秋 </STRONG></FONT></P>
<P align=center><FONT color=#1e0584 size=5><STRONG>号六经　当讲求　有连山　有归藏 </STRONG></FONT></P>
<P align=center><FONT color=#1e0584 size=5><STRONG>有周易　三易详　有典谟　有训诰 </STRONG></FONT></P>
<P align=center><FONT color=#1e0584 size=5><STRONG>有誓命　书之奥　我周公　作周礼 </STRONG></FONT></P>
<P align=center><FONT color=#1e0584 size=5><STRONG>著六官　存治体　大小戴　注礼记 </STRONG></FONT></P>
<P align=center><FONT color=#1e0584 size=5><STRONG>述圣言　礼乐备　曰国风　曰雅颂 </STRONG></FONT></P>
<P align=center><FONT color=#1e0584 size=5><STRONG>号四诗　当讽咏　诗既亡　春秋作 </STRONG></FONT></P>
<P align=center><FONT color=#1e0584 size=5><STRONG>寓褒贬　别善恶　三传者　有公羊 </STRONG></FONT></P>
<P align=center><FONT color=#1e0584 size=5><STRONG>有左氏　有谷梁　经既明　方读子 </STRONG></FONT></P>
<P align=center><FONT color=#1e0584 size=5><STRONG>撮其要　记其事　五子者　有荀杨 </STRONG></FONT></P>
<P align=center><FONT color=#1e0584 size=5><STRONG>文中子　及老庄　经子通　读诸史 </STRONG></FONT></P>
<P align=center><FONT color=#1e0584 size=5><STRONG>考世系　知终始　自羲农　至黄帝 </STRONG></FONT></P>
<P align=center><FONT color=#1e0584 size=5><STRONG>号三皇　居上世　唐有虞　号二帝 </STRONG></FONT></P>
<P align=center><FONT color=#1e0584 size=5><STRONG>相揖逊　称盛世　夏有禹　商有汤 </STRONG></FONT></P>
<P align=center><FONT color=#1e0584 size=5><STRONG>周文武　称三王　夏传子　家天下 </STRONG></FONT></P>
<P align=center><FONT color=#1e0584 size=5><STRONG>四百载　迁夏社　汤伐夏　国号商 </STRONG></FONT></P>
<P align=center><FONT color=#1e0584 size=5><STRONG>六百载　至纣亡　周武王　始诛纣 </STRONG></FONT></P>
<P align=center><FONT color=#1e0584 size=5><STRONG>八百载　最长久　周辙东　王纲堕 </STRONG></FONT></P>
<P align=center><FONT color=#1e0584 size=5><STRONG>逞干戈　尚游说　始春秋　终战国 </STRONG></FONT></P>
<P align=center><FONT color=#1e0584 size=5><STRONG>五霸强　七雄出　嬴秦氏　始兼并 </STRONG></FONT></P>
<P align=center><FONT color=#1e0584 size=5><STRONG>传二世　楚汉争　高祖兴　汉业建 </STRONG></FONT></P>
<P align=center><FONT color=#1e0584 size=5><STRONG>至孝平　王莽篡　光武兴　为东汉 </STRONG></FONT></P>
<P align=center><FONT color=#1e0584 size=5><STRONG>四百年　终于献　魏蜀吴　争汉鼎 </STRONG></FONT></P>
<P align=center><FONT color=#1e0584 size=5><STRONG>号三国　迄两晋　宋齐继　梁陈承 </STRONG></FONT></P>
<P align=center><FONT color=#1e0584 size=5><STRONG>为南朝　都金陵　北元魏　分东西 </STRONG></FONT></P>
<P align=center><FONT color=#1e0584 size=5><STRONG>宇文周　与高齐　迨至隋　一土宇 </STRONG></FONT></P>
<P align=center><FONT color=#1e0584 size=5><STRONG>不再传　失统绪　唐高祖　起义师 </STRONG></FONT></P>
<P align=center><FONT color=#1e0584 size=5><STRONG>除隋乱　创国基　二十传　三百载 </STRONG></FONT></P>
<P align=center><FONT color=#1e0584 size=5><STRONG>梁灭之　国乃改　梁唐晋　及汉周 </STRONG></FONT></P>
<P align=center><FONT color=#1e0584 size=5><STRONG>称五代　皆有由　炎宋兴　受周禅 </STRONG></FONT></P>
<P align=center><FONT color=#1e0584 size=5><STRONG>十八传　南北混　辽与金　皆称帝 </STRONG></FONT></P>
<P align=center><FONT color=#1e0584 size=5><STRONG>元灭金　绝宋世　舆图广　超前代 </STRONG></FONT></P>
<P align=center><FONT color=#1e0584 size=5><STRONG>九十年　国祚废　太祖兴　国大明 </STRONG></FONT></P>
<P align=center><FONT color=#1e0584 size=5><STRONG>号洪武　都金陵　迨成祖　迁燕京 </STRONG></FONT></P>
<P align=center><FONT color=#1e0584 size=5><STRONG>十六世　至崇祯　权阉肆　寇如林 </STRONG></FONT></P>
<P align=center><FONT color=#1e0584 size=5><STRONG>李闯出　神器焚　清世祖　应景命 </STRONG></FONT></P>
<P align=center><FONT color=#1e0584 size=5><STRONG>靖四方　克大定　古今史　全在兹 </STRONG></FONT></P>
<P align=center><FONT color=#1e0584 size=5><STRONG>载治乱　知兴衰　读史书　考实录 </STRONG></FONT></P>
<P align=center><FONT color=#1e0584 size=5><STRONG>通古今　若亲目　口而诵　心而惟 </STRONG></FONT></P>
<P align=center><FONT color=#1e0584 size=5><STRONG>朝于斯　夕于斯　昔仲尼　师项橐 </STRONG></FONT></P>
<P align=center><FONT color=#1e0584 size=5><STRONG>古圣贤　尚勤学　赵中令　读鲁论 </STRONG></FONT></P>
<P align=center><FONT color=#1e0584 size=5><STRONG>彼既仕　学且勤　披蒲编　削竹简 </STRONG></FONT></P>
<P align=center><FONT color=#1e0584 size=5><STRONG>彼无书　且知勉　头悬梁　锥刺股 </STRONG></FONT></P>
<P align=center><FONT color=#1e0584 size=5><STRONG>彼不教　自勤苦　如囊萤　如映雪 </STRONG></FONT></P>
<P align=center><FONT color=#1e0584 size=5><STRONG>家虽贫　学不辍　如负薪　如挂角 </STRONG></FONT></P>
<P align=center><FONT color=#1e0584 size=5><STRONG>身虽劳　犹苦卓　苏老泉　二十七 </STRONG></FONT></P>
<P align=center><FONT color=#1e0584 size=5><STRONG>始发愤　读书籍　彼既老　犹悔迟 </STRONG></FONT></P>
<P align=center><FONT color=#1e0584 size=5><STRONG>尔小生　宜早思　若梁灏　八十二 </STRONG></FONT></P>
<P align=center><FONT color=#1e0584 size=5><STRONG>对大廷　魁多士　彼既成　众称异 </STRONG></FONT></P>
<P align=center><FONT color=#1e0584 size=5><STRONG>尔小生　宜立志　莹八岁　能咏诗 </STRONG></FONT></P>
<P align=center><FONT color=#1e0584 size=5><STRONG>泌七岁　能赋棋　彼颖悟　人称奇 </STRONG></FONT></P>
<P align=center><FONT color=#1e0584 size=5><STRONG>尔幼学　当效之　蔡文姬　能辨琴 </STRONG></FONT></P>
<P align=center><FONT color=#1e0584 size=5><STRONG>谢道韫　能咏吟　彼女子　且聪敏 </STRONG></FONT></P>
<P align=center><FONT color=#1e0584 size=5><STRONG>尔男子　当自警　唐刘晏　方七岁 </STRONG></FONT></P>
<P align=center><FONT color=#1e0584 size=5><STRONG>举神童　作正字　彼虽幼　身已仕 </STRONG></FONT></P>
<P align=center><FONT color=#1e0584 size=5><STRONG>尔幼学　勉而致　有为者　亦若是 </STRONG></FONT></P>
<P align=center><FONT color=#1e0584 size=5><STRONG>犬守夜　鸡司晨　苟不学　曷为人 </STRONG></FONT></P>
<P align=center><FONT color=#1e0584 size=5><STRONG>蚕吐丝　蜂酿蜜　人不学　不如物 </STRONG></FONT></P>
<P align=center><FONT color=#1e0584 size=5><STRONG>幼而学　壮而行　上致君　下泽民 </STRONG></FONT></P>
<P align=center><FONT color=#1e0584 size=5><STRONG>扬名声　显父母　光于前　裕于后 </STRONG></FONT></P>
<P align=center><FONT color=#1e0584 size=5><STRONG>人遗子　金满嬴　我教子　惟一经 </STRONG></FONT></P>
<P align=center><FONT color=#1e0584 size=5><STRONG>勤有功　戏无益　戒之哉　宜勉力 </STRONG></FONT></P>
<P align=center> </P>
    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 