<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,佛教音乐 佛教歌曲 大吉祥天女咒' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>佛教音乐 佛教歌曲 大吉祥天女咒</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<!--[/diy]-->

<table cellpadding="0" cellspacing="0" class="vwtb"><tr><td id="article_content"><FONT size=4><FONT color=#ff0000><STRONG>下载地址：http://v.youku.com/v_show/id_XMzU3NTMyMTY4.html</STRONG></FONT></FONT><BR><span id="swf_I03"></span><BR><BR><FONT color=#ff0000><FONT style="FONT-SIZE: 20px">大吉祥天女[1]，又名『功德天』，她是除了财神以外，专门赐予『财富、吉祥』的重要天神之一。其虽为『天女』但却有『初地菩萨』的证量，为度众生，而现『天女』形。大吉祥天女咒是《早晚课诵集》中十小咒之一。此咒出自于《金光明经》。这是善天女说的咒语。善天女也叫大吉祥天女。念诵此咒语，可以使修行者克服经济上的困难，并能早成正果.</FONT></FONT><BR><FONT color=#ff0000><FONT style="FONT-SIZE: 20px"><BR></FONT></FONT><BR><FONT color=#ff0000><FONT style="FONT-SIZE: 20px">咒语原文：</FONT></FONT><BR><FONT color=#ff0000><FONT style="FONT-SIZE: 20px"><BR></FONT></FONT><BR><FONT color=#ff0000><FONT style="FONT-SIZE: 20px">南无佛陀。南无达摩。南无僧伽。</FONT></FONT><BR><FONT color=#ff0000><FONT style="FONT-SIZE: 20px">南无室利。摩诃提鼻耶。怛你也他。</FONT></FONT><BR><FONT color=#ff0000><FONT style="FONT-SIZE: 20px">波利富楼那。遮利三曼陀。达舍尼。</FONT></FONT><BR><FONT color=#ff0000><FONT style="FONT-SIZE: 20px">摩诃毗诃罗伽帝。三曼陀。</FONT></FONT><BR><FONT color=#ff0000><FONT style="FONT-SIZE: 20px">毗尼伽帝。摩诃迦利野。</FONT></FONT><BR><FONT color=#ff0000><FONT style="FONT-SIZE: 20px">波祢。波啰。波祢。萨利嚩栗他。</FONT></FONT><BR><FONT color=#ff0000><FONT style="FONT-SIZE: 20px">三曼陀。修钵犂帝。富隶那。阿利那。</FONT></FONT><BR><FONT color=#ff0000><FONT style="FONT-SIZE: 20px">达摩帝。摩诃毗鼓毕帝。摩诃弥勒帝。</FONT></FONT><BR><FONT color=#ff0000><FONT style="FONT-SIZE: 20px">娄簸僧祗帝。醯帝簁。僧祗醯帝。</FONT></FONT><BR><FONT color=#ff0000><FONT style="FONT-SIZE: 20px">三曼陀。阿他阿[少/免]。婆罗尼。</FONT></FONT><BR><FONT color=#ff0000><FONT style="FONT-SIZE: 20px"><BR></FONT></FONT><BR><FONT color=#ff0000><FONT style="FONT-SIZE: 20px"><BR></FONT></FONT><BR><FONT color=#ff0000><FONT style="FONT-SIZE: 20px">大吉祥天女咒注音：</FONT></FONT><BR><FONT color=#ff0000><FONT style="FONT-SIZE: 20px">nā mó fó tuó。nā mó dá mó，nā mó sēng qié。</FONT></FONT><BR><FONT color=#ff0000><FONT style="FONT-SIZE: 20px">nā mó shì lì。mó hē tí bí yě。dá nǐ yě tuō。</FONT></FONT><BR><FONT color=#ff0000><FONT style="FONT-SIZE: 20px">bō lì fù lóu nuó。zhē lì sān màn tuó。dá shě ní。</FONT></FONT><BR><FONT color=#ff0000><FONT style="FONT-SIZE: 20px">mó hē pí hē luó qié dì。sān màn tuó。</FONT></FONT><BR><FONT color=#ff0000><FONT style="FONT-SIZE: 20px">pí ní qié dì。mó hē jiā lì yě。</FONT></FONT><BR><FONT color=#ff0000><FONT style="FONT-SIZE: 20px">bō nǐ。bō là。bō nǐ。sà lì wā lì tuō。</FONT></FONT><BR><FONT color=#ff0000><FONT style="FONT-SIZE: 20px">sān màn tuó。xiū bō lí dì。fù lì nuó。ā lì nuó。</FONT></FONT><BR><FONT color=#ff0000><FONT style="FONT-SIZE: 20px">dá mó dì。mó hē pí gǔ bì dì。mó hē mí lè dì。</FONT></FONT><BR><FONT color=#ff0000><FONT style="FONT-SIZE: 20px">lóu bǒ sēng qí dì。xī dì xǐ。sēng qí xī dì。</FONT></FONT><BR><FONT color=#ff0000><FONT style="FONT-SIZE: 20px">sān màn tuó。ā tuō ā nóu。pó luó ní。</FONT></FONT><BR><FONT color=#ff0000><FONT style="FONT-SIZE: 20px"><BR></FONT></FONT><BR><FONT color=#ff0000><FONT style="FONT-SIZE: 20px"><BR></FONT></FONT><BR><FONT color=#ff0000><FONT style="FONT-SIZE: 20px">此咒的功德，使念佛忏悔，发愿回向的人，不会分散道心，早日修成，金光明三昧，破“烦恼障”、“业障”和“报障”速登菩提。下面功德介绍摘录于《佛说大吉祥天女十二名号经》：</FONT></FONT><BR><FONT color=#ff0000><FONT style="FONT-SIZE: 20px"><BR></FONT></FONT><BR><FONT color=#ff0000><FONT style="FONT-SIZE: 20px">如是我闻。一时薄伽梵。在安乐世界。尔时观自在菩萨。来诣佛所头面礼佛足退坐一面。尔时大吉祥天女菩萨摩诃萨。亦往佛所稽首佛足退坐一面尔时世尊。为欲利益薄福贫穷诸有情故。见吉祥天女。告观自在菩萨言。若有苾刍苾刍尼近事男近事女。及彼一切有情之类。知此大吉祥天女十二名号。受持读诵修习供养为他宣说。能除一切贫穷业障。获得丰饶财宝富贵。……佛言汝当善听。今为汝说所谓“吉庆”、“吉祥”、“莲华”、“严饰”、“具财”、“白色”、“大名称”、“大光曜”、“施食者”、“施饮者”、“宝光”、“大吉”是十二名号。汝当受持。……此大吉祥陀罗尼及十二名号。能除贫穷一切不祥。所有愿求。皆得圆满。若能昼夜三时读诵此经。每时三遍。或常受持不间。作饶益心随力虔诚供养大吉祥天女菩萨。速获一切财宝丰乐吉祥。</FONT></FONT><BR><FONT color=#ff0000><FONT style="FONT-SIZE: 20px">大吉祥天女品第十六</FONT></FONT><BR><FONT color=#ff0000><FONT style="FONT-SIZE: 20px"><BR></FONT></FONT><BR><FONT color=#ff0000><FONT style="FONT-SIZE: 20px">尔时大吉祥天女。即从座起前礼佛足。合掌恭敬。白佛言。世尊。我若见有苾刍苾刍尼邬波索迦邬波斯迦。受持读诵为人解说是金光明最胜王经者。我当专心恭敬。供养此等法师。所谓饮食衣服。卧具医药。及余一切所须资具。皆令圆满。无有乏少。若昼若夜。于此经王所有句义。观察思量。安乐而住。令此经典于赡部洲广行流布。为彼有情已于无量百千佛所种善根者。常使得闻不速隐没。复于无量百千亿劫。当受人天种种胜乐。常得丰稔。永除饥馑。一切有情恒受安乐。亦得值遇诸佛世尊。于未来世。速证无上大菩提果。永绝三涂轮回苦难。世尊。我念过去有琉璃金山宝花光照吉祥功德海如来应正等觉十号具足。我于彼所。种诸善根。由彼如来慈悲愍念威神力故。令我今日随所念处。随所视方随所至国。能令无量百千万亿众生受诸快乐。乃至所须衣服饮食资生之具。金银琉璃车磲玛瑙珊瑚虎珀真珠等宝。悉令充足。若复有人。至心读诵是金光明最胜王经。亦当日日烧众名香。及诸妙花。为我供养彼琉璃金山宝花光照吉祥功德海如来应正等觉。复当每日于三时中称念我名。别以香花及诸美食供养于我。亦常听受此妙经王得如是福。而说颂曰。</FONT></FONT><BR><FONT color=#ff0000><FONT style="FONT-SIZE: 20px"><BR></FONT></FONT><BR><FONT color=#ff0000><FONT style="FONT-SIZE: 20px">由能如是持经故　自身眷属离诸衰</FONT></FONT><BR><FONT color=#ff0000><FONT style="FONT-SIZE: 20px">所须衣食无乏时　威光寿命难穷尽</FONT></FONT><BR><FONT color=#ff0000><FONT style="FONT-SIZE: 20px">能令地味常增长　诸天降雨随时节</FONT></FONT><BR><FONT color=#ff0000><FONT style="FONT-SIZE: 20px">令诸天众咸欢悦　及以园林谷果神</FONT></FONT><BR><FONT color=#ff0000><FONT style="FONT-SIZE: 20px">丛林果树并滋荣　所有苗稼咸成就</FONT></FONT><BR><FONT color=#ff0000><FONT style="FONT-SIZE: 20px">欲求珍财皆满愿　随所念者遂其心</FONT></FONT><BR><FONT color=#ff0000><FONT style="FONT-SIZE: 20px"><BR></FONT></FONT><BR><FONT color=#ff0000><FONT style="FONT-SIZE: 20px">佛告大吉祥天女。善哉善哉。汝能如是忆念昔因。报恩供养。利益安乐无边众生。流布是经。功德无尽。</FONT></FONT><BR><FONT color=#ff0000><FONT style="FONT-SIZE: 20px">大吉祥天女增长财物品第十七尔时大吉祥天女。复白佛言。世尊。北方薜室罗末拏天王城名有财。去城不远有园名曰妙华福光。中有胜殿。七宝所成。世尊。我常住彼。若复有人。欲求五谷日日增多。仓库盈溢者。应当发起敬信之心。净治一室。瞿摩涂地。应画我像。种种璎珞周匝庄严。当洗浴身着净衣服。涂以名香。入净室内。发心为我每日三时。称彼佛名及此经名号。而申礼敬。南谟琉璃金山宝花光照吉祥功德海如来。持诸香花及以种种甘美饮食。至心奉献。亦以香花及诸饮食供养我像。复持饮食。散掷余方。施诸神等。实言邀请大吉祥天。发所求愿。若如所言是不虚者。于我所请勿令空尔。于时吉祥天女。知是事已便生愍念。令其宅中财谷增长。即当诵咒请召于我。先称佛名及菩萨名字。一心敬礼。</FONT></FONT><BR><FONT color=#ff0000><FONT style="FONT-SIZE: 20px"><BR></FONT></FONT><BR><FONT color=#ff0000><FONT style="FONT-SIZE: 20px">南谟一切十方三世诸佛　南谟宝髻佛　南谟无垢光明宝幢佛　南谟金幢光佛　南谟百金光藏佛　南谟金盖宝积佛　南谟金花光幢佛　南谟大灯光佛　南谟大宝幢佛　南谟东方不动佛　南谟南方宝幢佛　南谟西方无量寿佛　南谟北方天鼓音王佛　南谟妙幢菩萨　南谟金光菩萨　南谟金藏菩萨　南谟常啼菩萨　南谟法上菩萨　南谟善安菩萨。</FONT></FONT><BR><FONT color=#ff0000><FONT style="FONT-SIZE: 20px"><BR></FONT></FONT><BR><FONT color=#ff0000><FONT style="FONT-SIZE: 20px">敬礼如是佛菩萨已。次当诵咒请召我大吉祥天女。由此咒力。所求之事皆得成就。即说咒曰。</FONT></FONT><BR><FONT color=#ff0000><FONT style="FONT-SIZE: 20px">南谟室唎莫诃天女　怛侄他　钵唎脯哷拏折囇　三曼[多*页]　达喇设泥(去声下皆同尔)莫诃毗诃啰揭谛　三曼哆毗昙末泥　莫诃迦哩也　钵喇底瑟侘钵泥　萨婆頞　他娑弹泥　苏钵喇底晡囇　[序-予+阿]耶娜达摩多莫诃毗俱比谛　莫诃迷咄噜　邬波僧呬羝　莫诃颉唎使　苏僧近(入声)哩呬羝　三曼多頞他　阿奴波喇泥　莎诃。</FONT></FONT><BR><FONT color=#ff0000><FONT style="FONT-SIZE: 20px"><BR></FONT></FONT><BR><FONT color=#ff0000><FONT style="FONT-SIZE: 20px">世尊。若人诵持如是神咒请召我时。我闻请已即至其所令愿得遂。世尊。是灌顶法句。定成就句。真实之句。无虚诳句。是平等行。于诸众生是正善根。若有受持读诵咒者。应七日七夜受八支戒。于晨朝时先嚼齿木净澡漱已。及于晡后香花供养一切诸佛。自陈其罪。当为己身及诸含识回向发愿。令所悕求速得成就。净治一室。或在空闲阿兰若处。瞿摩为坛。烧栴檀香。而为供养。置一胜座。幡盖庄严。以诸名花。布列坛内。应当至心诵持前咒悕望我至。我于尔时。即便护念观察是人。来入其室。就座而坐。受其供养。从是以后。当令彼人于睡梦中。得见于我。随所求事。以实告知。若聚落空泽及僧住处。随所求者。皆令圆满。金银财宝牛羊谷麦饮食衣服。皆得随心受诸快乐。既得如是胜妙果报。当以上分供养三宝。及施于我广修法会。设诸饮食布列香花。既供养已所有供养。货之取直复为供养我当终身常住于此。拥护是人令无阙乏。随所悕求悉皆称意。亦当时时给济贫乏。不应悭惜独为己身。常读是经供养不绝。当以此福普施一切回向菩提。愿出生死速得解脱。</FONT></FONT><BR><FONT color=#ff0000><FONT style="FONT-SIZE: 20px">尔时世尊赞言。善哉吉祥天女。汝能如是流布此经。不可思议。自他具益。</FONT></FONT><BR></td></tr></table>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 