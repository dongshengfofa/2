<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,地藏本愿经讲记㈤' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>地藏本愿经讲记㈤</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <p>&nbsp;</p>
<p align="center"><br />
<font color="#0000dd" size="5"><strong>【地狱名号品第五】</strong></font></p>
<p><br />
<font size="3">　　上三品是地藏菩萨所化之机。众生业缘品，说众生所作之业，从缘而生，不从十方来，止住于心；乃从颠倒生，无有住处，当体即空，所以名观众生之业缘。</font></p>
<p>&nbsp;</p>
<p><font size="3">　　众生业感品，乃阎浮提众生作业受苦，叩佛宏慈，感佛菩萨出现世间，拔其苦难，故名阎浮众生业感。地狱名号品，乃阎浮众生作业，先受人间之报－－属花报；后受地狱之报－－属果报。前品已说，杀生者宿殃短命报，地狱之报未说，故此品说之。</font></p>
<p><font size="3">　　地狱梵语泥犁，此云&ldquo;无有&rdquo;，无有乐啊！说其名号，令众生顾名思义，知其果报，由业所感，唯心所造，唯识所变。下焉者止恶不作；中焉者勉修诸善；上焉悟法性空，发菩提心。所谓&ldquo;念地狱苦，发菩提心者&rdquo;是也。所以地狱，是我们修道的增上缘，莫以语粗而轻视之。</font></p>
<p><font size="3">　　若能识其果报，如其无体，罪福分明，了达性空，乃可以语道，道在其中矣！</font></p>
<p><font color="#0000dd" size="3">【尔时，普贤菩萨摩诃萨白地藏菩萨言：仁者，愿为天龙四众及未来现在一切众生，说娑婆世界及阎浮提罪苦众生所受报处，地狱名号及恶报等事，使未来世末法众生知是果报。】</font></p>
<p><font size="3">　　此乃普贤问十法界中地狱法界之文。</font></p>
<p><font size="3">　　&ldquo;普贤&rdquo;，行弥法界曰普，位邻极圣曰贤。经云：&ldquo;我佛如来有长子，其名号曰普贤尊。&rdquo;华严经以文殊为幼童，普贤为长子，导一切菩萨，修万行，行成果满，即证菩提。</font></p>
<p><font size="3">　　四大名山属峨嵋山。峨嵋山顶有佛灯，所谓&ldquo;万盏明灯朝普贤&rdquo;。因南阎浮提，家家户户燃灯供佛，是普贤万行中一行。所以在峨嵋山顶，至诚作观，夜中灯现，或多或少随人福智，各见不同。昔日虚云和尚登山顶，夜见无数佛灯。曾有诗曰：&ldquo;峨嵋山顶观佛光，万盏明灯尽光芒。佛法无边难思议，菩萨有感易商量。&rdquo;</font></p>
<p><font size="3">　　&ldquo;尔时&rdquo;者，闻世尊说地藏教化众生，莫作诸恶，否则先受如是等人间苦报，后堕地狱，经劫难出，但未曾讲地狱受报之事，所以普贤菩萨白地藏菩萨曰：&ldquo;仁者（尊称之辞），为地狱教主，请将地狱之事，为天龙四众，及未来现在一切众生，说说娑婆世界，阎浮提罪苦众生，所受报处，地狱名号，及恶事等，使未来末法众生，知是果报。&rdquo;众生所以受苦者，皆由不知果报故。</font></p>
<p><font color="#0000dd" size="3">【地藏答言：仁者，我今承佛威神及大士之力，略说地狱名号及罪报恶报之事。】</font></p>
<p><font size="3">　　地藏答言：&ldquo;仁者，我今承佛威神及仁者大士之力，略说地狱名号，及作罪受报之事。令诸闻者，知是果报，自觉自悟，业亡果丧，则地狱法界自空耳。&rdquo;</font></p>
<p><font color="#0000dd" size="3">【仁者，阎浮提东方有山，号曰铁围。其山黑邃，无日月光。有大地狱，号极无间；又有地狱，名大阿鼻；】</font></p>
<p><font size="3">　　此乃标地狱处所之文。</font></p>
<p><font size="3">　　地藏说：&ldquo;仁者，阎浮提之东，有山号曰铁围，其山黑暗深邃，日月光明照不到之处，有大地狱在其中。&rdquo;古云：&ldquo;地狱苦茫茫，冥冥无日光，人间百千劫，未抵半宵长。&rdquo;</font></p>
<p><font size="3">　　&ldquo;其狱号极无间，此狱罪人，受苦无间故。同时更有一地狱，名大阿鼻。阿鼻者，梵语。此云无遮、无救。无人能遮其不入；又无人能救其出苦，所以号阿鼻。极恶之人所居，比无间地狱之苦更甚、时更长。&rdquo;</font></p>
<p><font color="#0000dd" size="3">【复有地狱，名曰四角；】</font></p>
<p><font size="3">　　阿鼻是大地狱，其中有无数小地狱，以为眷属。四角者，将罪人身，切成四角、六角、八角故。</font></p>
<p><font color="#0000dd" size="3">【复有地狱，名曰飞刀；】</font></p>
<p><font size="3">　　刀轮从空而下，斫罪人身。</font></p>
<p><font color="#0000dd" size="3">【复有地狱，名曰火箭；】</font></p>
<p><font size="3">　　无数火箭，贯罪人体。</font></p>
<p><font color="#0000dd" size="3">【复有地狱，名曰夹山；】</font></p>
<p><font size="3">　　两山相合，夹罪人身。</font></p>
<p><font color="#0000dd" size="3">【复有地狱，名曰通枪；】</font></p>
<p><font size="3">　　无数铁枪，穿心刺体。</font></p>
<p><font color="#0000dd" size="3">【复有地狱，名曰铁车；】</font></p>
<p><font size="3">　　铁车辗砾罪人。</font></p>
<p><font color="#0000dd" size="3">【复有地狱，名曰铁床；】</font></p>
<p><font size="3">　　卧铁床上，受种种苦。</font></p>
<p><font color="#0000dd" size="3">【复有地狱，名曰铁牛；】</font></p>
<p><font size="3">　　铁牛斗身，遍体鳞伤。</font></p>
<p><font color="#0000dd" size="3">【复有地狱，名曰铁衣；】 </font></p>
<p><font size="3">　　赤铁裹体，皮肉焦燃。古德云：&ldquo;现见袈裟离体，将来铁牒[衣旁]缠身者。&rdquo;此狱也。</font></p>
<p><font color="#0000dd" size="3">【复有地狱，名曰千刃；】</font></p>
<p><font size="3">　　匕首名刃，千刃刺体。</font></p>
<p><font color="#0000dd" size="3">【复有地狱，名曰铁驴；】</font></p>
<p><font size="3">　　铁驴踏杀故。</font></p>
<p><font color="#0000dd" size="3">【复有地狱，名曰烊铜；】</font></p>
<p><font size="3">　　熔铜灌口。</font></p>
<p><font color="#0000dd" size="3">【复有地狱，名曰抱柱；】</font></p>
<p><font size="3">　　炮烙罪人。</font></p>
<p><font color="#0000dd" size="3">【复有地狱，名曰流火；】</font></p>
<p><font size="3">　　流火烧体故。</font></p>
<p><font color="#0000dd" size="3">【复有地狱，名曰耕舌；】</font></p>
<p><font size="3">　　铁犁耕罪人舌。</font></p>
<p><font color="#0000dd" size="3">【复有地狱，名曰锉首；】</font></p>
<p><font size="3">　　斩截罪人首。</font></p>
<p><font color="#0000dd" size="3">【复有地狱，名曰烧脚；】</font></p>
<p><font size="3">　　满地火炭，烘罪人脚。</font></p>
<p><font color="#0000dd" size="3">【复有地狱，名曰啖眼；】</font></p>
<p><font size="3">　　铁鹰飞来，啄罪人眼。</font></p>
<p><font color="#0000dd" size="3">【复有地狱，名曰铁丸；】</font></p>
<p><font size="3">　　饥吞热铁丸。</font></p>
<p><font color="#0000dd" size="3">【复有地狱，名曰诤论；】</font></p>
<p><font size="3">　　彼此铁爪互害故。</font></p>
<p><font color="#0000dd" size="3">【复有地狱，名曰铁斧；】</font></p>
<p><font size="3">　　铁斧腰斩故。</font></p>
<p><font color="#0000dd" size="3">【复有地狱，名曰多嗔。】</font></p>
<p><font size="3">　　嗔火内焚故。</font></p>
<p><font color="#0000dd" size="3">【地藏白言：仁者，铁围之内，有如是等地狱，其数无限。】</font></p>
<p><font size="3">　　此乃指广之文。</font></p>
<p><font size="3">　　铁围山内，有如是等类似地狱，其数无限，不能尽说。</font></p>
<p><font color="#0000dd" size="3">【更有叫唤地狱、】</font></p>
<p><font size="3">　　罪人大叫苦故。</font></p>
<p><font color="#0000dd" size="3">【拔舌地狱、】</font></p>
<p><font size="3">　　铁钩拔其舌故。</font></p>
<p><font color="#0000dd" size="3">【粪尿地狱、】</font></p>
<p><font size="3">　　粪海、尿池溺罪人故。</font></p>
<p><font color="#0000dd" size="3">【铜锁地狱、】</font></p>
<p><font size="3">　　八百铁锁系罪人颈故。</font></p>
<p><font color="#0000dd" size="3">【火象地狱、】</font></p>
<p><font size="3">　　火象踏杀罪人故。</font></p>
<p><font color="#0000dd" size="3">【火狗地狱、】</font></p>
<p><font size="3">　　火狗噉罪人骨肉故。</font></p>
<p><font color="#0000dd" size="3">【火马地狱、】</font></p>
<p><font size="3">　　火马狂奔，追触罪人故。</font></p>
<p><font color="#0000dd" size="3">【火牛地狱、】</font></p>
<p><font size="3">　　无数火牛角抵罪人故。</font></p>
<p><font color="#0000dd" size="3">【火山地狱、】</font></p>
<p><font size="3">　　满山火焰猛烧罪人故。</font></p>
<p><font color="#0000dd" size="3">【火石地狱、】</font></p>
<p><font size="3">　　上下火铠磨罪人故。</font></p>
<p><font color="#0000dd" size="3">【火床地狱、】</font></p>
<p><font size="3">　　火床炽炎炙罪人体。</font></p>
<p><font color="#0000dd" size="3">【火梁地狱、】</font></p>
<p><font size="3">　　悬梁焚烧故。</font></p>
<p><font color="#0000dd" size="3">【火鹰地狱、】</font></p>
<p><font size="3">　　铁树、炎鸟噉罪人脑、眼、心、肺，大、小肠故。</font></p>
<p><font color="#0000dd" size="3">【锯牙地狱、】</font></p>
<p><font size="3">　　刀凿牙齿故。</font></p>
<p><font color="#0000dd" size="3">【剥皮地狱、】</font></p>
<p><font size="3">　　生剥其皮，再割其肉。</font></p>
<p><font color="#0000dd" size="3">【饮血地狱、】</font></p>
<p><font size="3">　　朱诛虫饮罪人血成湖故。</font></p>
<p><font color="#0000dd" size="3">【烧手地狱、】</font></p>
<p><font size="3">　　铁斗量火恒烧手故。</font></p>
<p><font color="#0000dd" size="3">【烧脚地狱、】</font></p>
<p><font size="3">　　踏火炭山恒烧脚故。</font></p>
<p><font color="#0000dd" size="3">【倒刺地狱、】</font></p>
<p><font size="3">　　罪人上下剑树，上下倒刺故。</font></p>
<p><font color="#0000dd" size="3">【火屋地狱、】</font></p>
<p><font size="3">　　火屋内焚故。</font></p>
<p><font color="#0000dd" size="3">【铁屋地狱、】</font></p>
<p><font size="3">　　猛火炎炎烧铁城故。</font></p>
<p><font color="#0000dd" size="3">【火狼地狱，】</font></p>
<p><font size="3">　　火狼逐人噉食故。</font></p>
<p><font color="#0000dd" size="3">【如是等地狱。其中各各复有诸小地狱，或一或二、或三或四，乃至百千。其中名号各各不同。】</font></p>
<p><font size="3">　　&ldquo;如是地狱，各各复有诸小地狱，以为眷属。或有一，或有二、三、百、千小地狱，以为眷属。小地狱名字亦各各不同。&rdquo;</font></p>
<p><font color="#0000dd" size="3">【地藏菩萨告普贤菩萨言：仁者，此中皆是南阎浮提行恶众生，业感如是。】</font></p>
<p><font size="3">　　业造地狱之文。</font></p>
<p><font size="3">　　地藏菩萨告普贤菩萨言：&ldquo;仁者，上来所说地狱，皆是南阎浮提众生，志性无定，遇境逢缘，便去造业。业力所造，业力所感，故有如是多地狱，名字不同，自作自受耳。&rdquo;</font></p>
<p><font color="#0000dd" size="3">【业力甚大，能敌须弥，能深巨海，能障圣道。】</font></p>
<p><font size="3">　　此乃业力甚大之文。</font></p>
<p><font size="3">　　业由心造，心力大，所以业力亦大。业若有形相，虚空亦容纳不了。心极公平，作何业，就受何等报，心随业转，就造何等地狱与汝受。各人业不同，就造不同地狱，所以地狱就有种种名号。</font></p>
<p><font size="3">　　须弥山高，业力上至梵天顶，比须弥山还高。</font></p>
<p><font size="3">　　巨海深而有底，业力深而无底。</font></p>
<p><font size="3">　　圣道虚通，无物能碍，而业力能障之不现。修行最怕业力！业力来时，不想用功，纵用亦用不上路，诸多障碍，身又痛、心生恼，能无惧乎？所以菩萨畏因，而不敢作业也。</font></p>
<p><font color="#0000dd" size="3">【是故，众生莫轻小恶，以为无罪，死后有报，纤毫受之。父子至亲，岐路各别。纵然相逢，无肯代受。】</font></p>
<p><font size="3">　　诫劝莫轻小恶之文。</font></p>
<p><font size="3">　　&ldquo;小善不积，何以成圣？小过不改，积足灭身。&rdquo;涅槃经云：&ldquo;莫轻小恶，以为无殃，水滴虽微，渐盈大器。&rdquo;</font></p>
<p><font size="3">　　良以纤芥之恶，历劫不亡；毫理之善，积世长存。福成则天堂自至，罪积则地狱斯臻，自作自受，纤毫不差。父子天性相关，至密至亲，然而各业不同，所以升沈路别，各不相知，纵然相逢，亦不能代受。各有前因，自受其报耳。</font></p>
<p><font size="3">　　三昧经佛告阿难：&ldquo;人生世间，所以不得道者，但坐思惟，秽念多故。一念来，一念去，一日一夜，有八亿四千万念，念念不息。一念善，得善果报；一念恶，得恶果报，如响应声，如影随形。&rdquo;</font></p>
<p><font size="3">　　观此文，秽念多，不能悟道。微小之念，亦有果报，何况业耶？业大报大，业小报小，刹那受报，无时间断，焉能悟道？</font></p>
<p><font size="3">　　所以我们修行，最先条件，要忏悔业障。至诚忏悔，种种忏悔，忏到清净为止。经云：&ldquo;罪从心起将心忏，心若灭时罪亦亡，罪亡心灭两俱空，是则名为真忏悔。&rdquo;每晨诵经、念佛、念楞严咒，念到相应，最能灭罪。业障一空，修行容易、悟道也易、见佛亦易、闻法易、出家易、亲近善知识易，一切皆易，否则一切皆难。所以要莫作业，大业不造，小业也不可作－－无业心安。</font></p>
<p><font color="#0000dd" size="3">【我今承佛威力，略说地狱罪报之事，唯愿仁者暂听是言。普贤答言：吾已久知三恶道报，望仁者说，令后世末法一切恶行众生闻仁者说，使令归佛。】</font></p>
<p><font size="3">　　再说地狱之文。</font></p>
<p><font size="3">　　地藏菩萨说：&ldquo;我今承佛威力，再略说地狱罪报之事，唯愿仁者暂听。&rdquo;</font></p>
<p><font size="3">　　普贤曰：&ldquo;我已久知三恶道报，今日望仁者说，无非想令末法众生皆归依三宝。&rdquo;无常偈云：&ldquo;有生皆必死，造业苦切身，唯有佛菩提，是真归依处。&rdquo;所以在生死苦海中，唯有归依三宝，最为稳当。是以我们每日朝暮要诵念三归依，初入佛门，亦先归依三宝，三宝威光无量啊！</font></p>
<p><font color="#0000dd" size="3">【地藏白言：仁者，地狱罪报，其事如是：】</font></p>
<p><font size="3">　　上说地狱名号，向下说地狱受报之事。</font></p>
<p><font color="#0000dd" size="3">【或有地狱，取罪人舌，使牛耕之；】</font></p>
<p><font size="3">　　此乃恶人，作两舌、恶口、妄言、绮语之罪，死入地狱，狱卒拔出其舌，使牛耕之，耕而复耕。</font></p>
<p><font color="#0000dd" size="3">【或有地狱，取罪人心，夜叉食之；】</font></p>
<p><font size="3">　　此乃恶人心黑，常起恶念，害人害物，恶念炽盛，死入此狱，夜叉叉其心出，或自食、或与狗食，一日一夜万死万生。</font></p>
<p><font color="#0000dd" size="3">【或有地狱，镬汤盛沸，煮罪人身；】</font></p>
<p><font size="3">　　此乃恶人，以身作恶，杀人、打人、害人、盗人财物、作诸恶业，死堕镬汤地狱，在沸汤中，千死万生，受尽折磨。</font></p>
<p><font color="#0000dd" size="3">【或有地狱，赤烧铜柱，使罪人抱；】</font></p>
<p><font size="3">　　此乃坏人，一生淫犯外色，污人贞操，死堕此狱，赤烧铜柱，使罪人抱，炮而烙之。</font></p>
<p><font color="#0000dd" size="3">【或有地狱，使诸火烧，趁及罪人；】</font></p>
<p><font size="3">　　此乃恶人，赶绝穷迫，逼害良人，死堕此狱，烈火追人，越走越盛，到处被烧。</font></p>
<p><font color="#0000dd" size="3">【或有地狱，一向寒冰；】</font></p>
<p><font size="3">　　此乃寒冰地狱，纵广二万里。罪人堕其中，常受寒风、寒冰之苦，肤肌皮肉冻裂，如莲花色。</font></p>
<p><font color="#0000dd" size="3">【或有地狱，无限粪屎；】</font></p>
<p><font size="3">　　此乃沸屎地狱。罪人堕其中，何只饮尿食屎，还受屎虫唼舌啖心之苦。</font></p>
<p><font color="#0000dd" size="3">【或有地狱，纯飞毾鸐；】</font></p>
<p><font size="3">　　无数毾鸐，锋利如针，从空飞来，刺罪人体，穿骨彻髓。</font></p>
<p><font color="#0000dd" size="3">【或有地狱，多攒火枪；】</font></p>
<p><font size="3">　　六根、四肢皆受火枪。</font></p>
<p><font color="#0000dd" size="3">【或有地狱，唯撞胸背；】</font></p>
<p><font size="3">　　以热铁锥，撞人胸背。</font></p>
<p><font color="#0000dd" size="3">【或有地狱，但烧手足；】</font></p>
<p><font size="3">　　量火烧手，踏炭烧足。</font></p>
<p><font color="#0000dd" size="3">【或有地狱，盘缴铁蛇；】</font></p>
<p><font size="3">　　无量铁蛇，缴（绞）罪人身。</font></p>
<p><font color="#0000dd" size="3">【或有地狱，驱逐铁狗；】</font></p>
<p><font size="3">　　地狱铁狗，追逐罪人。</font></p>
<p><font color="#0000dd" size="3">【或有地狱，尽驾铁骡。】</font></p>
<p><font size="3">　　骑铁骡子，火烧其身。</font></p>
<p><font color="#0000dd" size="3">【仁者，如是等报，各各狱中有百千种业道之器，无非是铜、是铁、是石、是火。此四种物，众业行感。】</font></p>
<p><font size="3">　　人间地、水、火、风，随业所感，故有人间依报，种种享受，各各不同。地狱铜、铁、石、火，随业所感，故有种种苦具，困苦罪人。华严经云：&ldquo;若人欲了知，三世一切佛，应观法界性，一切唯心造。&rdquo;心造天堂，心造地狱；心随善业造天堂，心随恶业造地狱。一切唯心所造、唯业所感、如幻如化。所以地藏告普贤：&ldquo;地狱名字、种种苦器，无非铜、铁、石、火四物与业和合，造成种种地狱耳。&rdquo;</font></p>
<p><font color="#0000dd" size="3">【若广说地狱罪报等事，一一狱中，更有百千种苦楚。何况多狱。我今承佛威神及仁者问，略说如是。若广解说，穷劫不尽。】</font></p>
<p><font size="3">　　多人同入一地狱受苦，各各苦境、苦具不同。故云&ldquo;一一狱中更有百千种苦楚，何况多狱&rdquo;。&ldquo;各人各业不同，则其苦具、苦相无量，我今承佛威神及仁者问，略说而已，若广说，则穷劫不尽。&rdquo;</font></p>
    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 