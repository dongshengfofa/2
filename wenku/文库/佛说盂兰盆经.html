<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,佛说盂兰盆经' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>佛说盂兰盆经</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<!--[/diy]-->

<table cellpadding="0" cellspacing="0" class="vwtb"><tr><td id="article_content">
<P class=MsoNormal style="MARGIN: 0cm 0cm 0pt" align=center><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT color=#800000 size=5><STRONG>佛说盂兰盆经</STRONG></FONT></SPAN></P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5>　　西晋月氏三藏竺法护译</FONT></SPAN></P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5></FONT></SPAN>&nbsp;</P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5>　　闻如是：</FONT></SPAN></P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5>　　一时佛在舍卫国祇树给孤独园。大目乾连始得六通，欲度父母，报乳哺之恩。即以道眼观视世间，见其亡母生饿鬼中，不见饮食，皮骨连立。目连悲哀，即钵盛饭，往饷其母。母得钵饭，便以左手障饭，右手抟饭。食未入口，化成火炭，遂不得食。目连大叫，悲号啼泣，驰还白佛，具陈如此。</FONT></SPAN></P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5></FONT></SPAN>&nbsp;</P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5>　　佛言：“汝母罪根深结，非汝一人力所奈何！汝虽孝顺，声动天地，天神、地神、邪魔、外道、道士、四天王神亦不能奈何！当须十方众僧威神之力乃得解脱。吾今当为汝说救济之法，令一切难皆离忧苦，罪障消除。”</FONT></SPAN></P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5></FONT></SPAN>&nbsp;</P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5>　　佛告目连：“十方众僧于七月十五日僧自恣时，当为七世父母及现在父母厄难中者，具饭、百味五果、汲灌盆器、香油锭烛、床敷卧具、尽世甘美以着盆中，供养十方大德众僧。当此之日，一切圣众或在山间禅定、或得四道果、或树下经行；或六通自在、教化声闻、缘觉；或十地菩萨大人、权现比丘，在大众中；皆同一心，受钵和罗饭。具清净戒圣众之道，其德汪洋，其有供养此等自恣僧者，现在父母、七世父母、六种亲属得出三途之苦，应时解脱，衣食自然。若复有人父母现在者，福乐百年；若已亡七世父母，生天，自在化生，入天华光，受无量快乐。”时佛敕十方众僧，皆先为施主家咒愿七世父母行禅定意，然后受食。初受盆时，先安在佛塔前，众僧咒愿竟，便自受食。</FONT></SPAN></P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5></FONT></SPAN>&nbsp;</P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5>　　尔时目连比丘及此大会大菩萨众皆大欢喜，而目连悲啼泣声释然除灭。是时目连其母即于是日，得脱一劫饿鬼之苦。</FONT></SPAN></P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5></FONT></SPAN>&nbsp;</P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5>　　尔时目连复白佛言：“弟子所生父母，得蒙三宝功德之力，众僧威神之力故。若未来世一切佛弟子行孝顺者，亦应奉此盂兰盆，救度现在父母，乃至七世父母，为可尔不？”</FONT></SPAN></P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5></FONT></SPAN>&nbsp;</P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5>　　佛言：“大善快问！我正欲说，汝今复问。善男子！若有比丘比丘尼、国王太子、王子大臣宰相、三公百官、万民庶人行孝慈者，皆应为所生现在父母、过去七世父母，于七月十五日——佛欢喜日、僧自恣日——以百味饮食安盂兰盆中，施十方自恣僧。乞愿便使现在父母寿命百年、无病，无一切苦恼之患，乃至七世父母离饿鬼苦，得生天人中，福乐无极。”</FONT></SPAN></P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5></FONT></SPAN>&nbsp;</P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5>　　佛告诸善男子、善女人：“是佛弟子修孝顺者，应念念中常忆父母，供养乃至七世父母。年年七月十五日，常以孝顺慈忆所生父母，乃至七世父母，为作盂兰盆，施佛及僧，以报父母长养、慈爱之恩。若一切佛弟子应当奉持是法。”</FONT></SPAN></P>
<P class=MsoNormal style="MARGIN: 0cm 0cm 0pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5></FONT></SPAN>&nbsp;</P>
<P class=MsoNormal style="MARGIN: 0cm 0cm 0pt; TEXT-INDENT: 31.5pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"><FONT size=5>尔时目连比丘、四辈弟子，闻佛所说，欢喜奉行。</FONT></SPAN></P>
<P class=MsoNormal style="MARGIN: 0cm 0cm 0pt; TEXT-INDENT: 31.5pt"><SPAN style="FONT-FAMILY: 宋体; mso-ascii-font-family: Calibri; mso-hansi-font-family: Calibri"></SPAN>&nbsp;</P>
<P class=MsoNormal style="MARGIN: 0cm 0cm 0pt; TEXT-INDENT: 31.5pt"><SPAN lang=EN-US><?xml:namespace prefix = o ns = "urn:schemas-microsoft-com:office:office" /><o:p><FONT face=Calibri size=5>&nbsp;</FONT></o:p></SPAN></P>
<P class=MsoNormal style="MARGIN: 0cm 0cm 0pt"><FONT size=5><STRONG><SPAN class=juanname1><SPAN style="COLOR: black; FONT-FAMILY: 楷体_GB2312; mso-ansi-font-size: 16.0pt; mso-themecolor: text1">注解：《</SPAN></SPAN><SPAN class=juanname1><SPAN style="COLOR: black; FONT-FAMILY: 宋体; mso-ascii-font-family: Calibri; mso-hansi-font-family: Calibri; mso-ansi-font-size: 16.0pt; mso-themecolor: text1">一切经音义</SPAN></SPAN><SPAN class=juanname1><SPAN style="COLOR: black; FONT-FAMILY: 宋体; mso-ansi-font-size: 16.0pt; mso-themecolor: text1">》中说：</SPAN></SPAN></STRONG><SPAN style="COLOR: black; FONT-FAMILY: 宋体; mso-ascii-font-family: Calibri; mso-hansi-font-family: Calibri; mso-themecolor: text1">盂兰盆</SPAN><SPAN class=note1><SPAN style="COLOR: black; FONT-FAMILY: 宋体; mso-ascii-font-family: Calibri; mso-hansi-font-family: Calibri; mso-ansi-font-size: 16.0pt; mso-themecolor: text1">，此言讹也，正言乌蓝婆拏。此译云倒悬。案西国法，至于众僧自恣之日，云先亡有罪，家复绝嗣，亦无人飨祭，则于鬼趣之中受倒悬之苦。佛令于三宝田中俱具奉施，佛僧佑资彼先亡以救先亡倒悬饥饿之苦。旧云盂兰盆是贮食之器者，此言误也</SPAN></SPAN><SPAN style="COLOR: black; FONT-FAMILY: 宋体; mso-ascii-font-family: Calibri; mso-hansi-font-family: Calibri; mso-themecolor: text1">。</SPAN></FONT><SPAN lang=EN-US style="COLOR: black; mso-themecolor: text1"><o:p></o:p></SPAN></P></td></tr></table>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 