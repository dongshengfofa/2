<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,礼念观世音菩萨求子疏-印光法师' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>礼念观世音菩萨求子疏-印光法师</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p><P style="TEXT-INDENT: 24pt; LINE-HEIGHT: 19.5pt"><FONT size=3><FONT face=宋体><SPAN lang=EN-US style="COLOR: red">◎</SPAN><SPAN style="COLOR: red">求子疏</SPAN><SPAN lang=EN-US style="COLOR: #2b2b2b"><?xml:namespace prefix = o ns = "urn:schemas-microsoft-com:office:office" /><o:p></o:p></SPAN></FONT></FONT></P><P style="TEXT-INDENT: 24pt; LINE-HEIGHT: 19.5pt"><SPAN style="COLOR: #2b2b2b"><FONT size=3><FONT face=宋体>伏以观音大士，誓愿洪深，法界有情，等蒙摄受。善根未种未熟未脱者，令其即种即熟即脱。应以何身得度者，即现何身而为说法。良由大士无心，以众生之心为心。大士无念，以众生之念为念。故得慈起无缘，悲运同体。如皓月之普印千江，若阳春之遍育万卉。遍尘剎感，遍尘剎应，无求不遂，有愿皆从也。<SPAN lang=EN-US><o:p></o:p></SPAN></FONT></FONT></SPAN></P><P style="TEXT-INDENT: 24pt; LINE-HEIGHT: 19.5pt"><SPAN style="COLOR: #2b2b2b"><FONT size=3><FONT face=宋体>弟子<SPAN lang=EN-US>○○○</SPAN>同室人<SPAN lang=EN-US>○○○</SPAN>痛世道之危岌，愍人心之陷溺，愈趋愈下，了无底止。仰冀大士赐我福德智慧之子，以期将来穷则独善，以倡导于一乡。达则兼善，挽狂澜于既倒。特立三约，以为先容。一保身节欲，二敦伦积德，三胎幼善教。勉行此三，以期无负大士之洪慈也。又祈四海内外，一切同人，咸息恶心，咸发善念。咸生福德智慧之子，咸体普覆并载之仁。视邻邦如手足，以天下为一家。互相维持，不相侵暴。以期上慰干父坤母之洪恩。下符与天地并称三才之人名。转大乱为大治，普天同庆。畅佛化于两间，万国咸宁。唯愿菩萨，普施无畏，愍我愚诚，满我所愿。<SPAN lang=EN-US><o:p></o:p></SPAN></FONT></FONT></SPAN></P><P style="TEXT-INDENT: 24pt; LINE-HEIGHT: 19.5pt; TEXT-ALIGN: right" align=right><FONT size=3><FONT face=宋体><SPAN lang=EN-US style="COLOR: #2b2b2b">○○</SPAN><SPAN style="COLOR: #2b2b2b">年<SPAN lang=EN-US>○</SPAN>月<SPAN lang=EN-US>○○</SPAN>日弟子<SPAN lang=EN-US>○○</SPAN>百拜上呈求子三要<SPAN lang=EN-US><o:p></o:p></SPAN></SPAN></FONT></FONT></P><P style="TEXT-INDENT: 24pt; LINE-HEIGHT: 19.5pt"><FONT size=3><FONT face=宋体><SPAN lang=EN-US style="COLOR: red">◎</SPAN><SPAN style="COLOR: red">求子三要</SPAN><SPAN lang=EN-US style="COLOR: #2b2b2b"><o:p></o:p></SPAN></FONT></FONT></P><P style="TEXT-INDENT: 24pt; LINE-HEIGHT: 19.5pt"><SPAN style="COLOR: #2b2b2b"><FONT size=3><FONT face=宋体>第一保身节欲，以培先天。<SPAN lang=EN-US><o:p></o:p></SPAN></FONT></FONT></SPAN></P><P style="TEXT-INDENT: 24pt; LINE-HEIGHT: 19.5pt"><SPAN style="COLOR: #2b2b2b"><FONT size=3><FONT face=宋体>第二敦伦积德，以立福基。<SPAN lang=EN-US><o:p></o:p></SPAN></FONT></FONT></SPAN></P><P style="TEXT-INDENT: 24pt; LINE-HEIGHT: 19.5pt"><SPAN style="COLOR: #2b2b2b"><FONT size=3><FONT face=宋体>第三胎幼善教，以免随流。<SPAN lang=EN-US><o:p></o:p></SPAN></FONT></FONT></SPAN></P><P style="TEXT-INDENT: 24pt; LINE-HEIGHT: 19.5pt"><SPAN style="COLOR: #2b2b2b"><FONT size=3><FONT face=宋体>此三要事，务期实行。再以至诚，礼念观世音，求赐福德智慧光宗华国之子，必能所求如愿，不负圣恩矣。<SPAN lang=EN-US><o:p></o:p></SPAN></FONT></FONT></SPAN></P><P style="TEXT-INDENT: 24pt; LINE-HEIGHT: 19.5pt"><SPAN style="COLOR: #2b2b2b"><FONT size=3><FONT face=宋体>第一、保身节欲，以培先天者。若不节欲，则精气薄弱，必难受孕。即或受孕，必难成人。即或成人，以先天不足，决定孱弱。既无强健勇壮之身力，亦无聪敏记忆之心力，未老先衰，无所树立。如是求子，纵菩萨满人之愿，人实深负菩萨之恩矣。<SPAN lang=EN-US><o:p></o:p></SPAN></FONT></FONT></SPAN></P><P style="TEXT-INDENT: 24pt; LINE-HEIGHT: 19.5pt"><SPAN style="COLOR: #2b2b2b"><FONT size=3><FONT face=宋体>第二、敦伦积德，以立福基者。欲生福德智慧光宗华国之子，必须敦伦尽分，孝亲敬长，善待眷属，愍恤仆使，此行之家庭者。至于乡党亲朋，俱宜和睦劝导。俾老者善教儿女，幼者善事亲长。常以敦伦尽分，闲邪存诚，诸恶莫作，众善奉行，戒杀护生，吃素念佛，愿生西方，永出苦轮。普为同人，恳切演说，令培出世之胜因，咸作守道之良民。能如是者，一举一动，悉益自他，一言一行，堪为模范。所生之子，必能超群拔萃，大有树立。菩萨固能满人之愿，人亦可慰菩萨之心矣。<SPAN lang=EN-US><o:p></o:p></SPAN></FONT></FONT></SPAN></P><P style="TEXT-INDENT: 24pt; LINE-HEIGHT: 19.5pt"><SPAN style="COLOR: #2b2b2b"><FONT size=3><FONT face=宋体>第三、胎幼善教，以免随流者。古昔圣人，皆由贤父母之善教而成，况凡人乎。若求子者，肯用胎教之法，其子必定贤善。从受孕后，其形容必须端庄诚静，其语言必须忠厚和平，其行事必须孝友恭顺。行、住、坐、卧，常念观音圣号。无论出声念，默念，皆须摄耳而听，听则心归于一，功德更大。若衣冠整齐，手口洗漱，出声念默念，均可。若未洗漱，及至不洁净处，并睡眠时，均须默念。默念功德一样，出声于仪式不合。若至临产，不可默念。以临产用力送子出，若闭口念，必受气窒之病。产妇自念，家属皆为助念，决定不会难产，亦无产后各种危险。果能如此谨身、口、意，虔念观音，俾胎儿禀此淳善正气，则其生也，定非凡品。及儿初开知识，即与彼说因果报应，利人利物者必昌，害人害物者必亡。须知利人利物，乃真利己。害人害物，甚于害己。作善必得善报，作恶必得恶报。及说做人，必须遵行孝、弟、忠、信、礼、义、廉、耻、之八德，方可不愧为人。否则形虽为人，心同禽兽矣。不许说谎，不许撒颠，不许拏人什物，不许打人骂人，不许遭践虫蚁、字纸、五谷、东西。举动行为，必期于亲于己有益，于人于物无损。又须令其常念观音圣号，以期消除恶业，增长善根。幼时习惯，大必淳笃，不至矜己慢人，成狂妄之流类。如此善教，于祖宗则为大孝，于儿女则为大慈，于国家社会则为大忠。余常谓治国平天下之权，女人家操得一大半者，其在斯乎。其懿德堪追周之三太，庶不负称为太太云。<SPAN lang=EN-US><o:p></o:p></SPAN></FONT></FONT></SPAN></P><P style="TEXT-INDENT: 24pt; LINE-HEIGHT: 19.5pt"><SPAN style="COLOR: #2b2b2b"><FONT size=3><FONT face=宋体>愿求子者，咸取法焉，则家国幸甚。<SPAN lang=EN-US><o:p></o:p></SPAN></FONT></FONT></SPAN></P><P style="TEXT-INDENT: 24pt; LINE-HEIGHT: 19.5pt"><FONT size=3><FONT face=宋体><SPAN lang=EN-US style="COLOR: red">◎</SPAN><SPAN style="COLOR: red">附记禁忌</SPAN><SPAN lang=EN-US style="COLOR: #2b2b2b"><o:p></o:p></SPAN></FONT></FONT></P><P style="TEXT-INDENT: 24pt; LINE-HEIGHT: 19.5pt"><FONT size=3><FONT face=宋体>免致祸害。凡求子者，必须夫妇订约，断欲半年，以培子之先天。待妇天癸尽后一交，必定受孕。天癸未尽，切不可交，交必停经，致成带病，颇有危险。又须吉日良夜，天气清明。大风大雨，雷电震闪，亟宜切戒。礼记，月令，季春，先雷三日，遒人以木铎巡于道路曰，雷将发声，有不戒其容止者，生子不备，必有凶灾。古圣王痛念民生，特派官宣布此令，又复着之于经，其天地父母之心乎。遒人，宣令之官。木铎，即铃，振铃俾众咸听也。巡，行也。道路，城市街巷，及乡村也。容止，谓房事。不备，谓五官四肢不全，或生怪物。凶灾，谓其夫妇，或得恶疾，或致死亡。既受孕后，永断房事，所生儿女，必定身心强健，福寿深长。孕后交一次，胎毒重一次，胞衣厚一次，生产难一次。孕久若交，或致<strong>堕胎</strong>，及与伤胎。兹因浙江永嘉<?xml:namespace prefix = st1 ns = "urn:schemas-microsoft-com:office:smarttags" /><st1:PersonName w:st="on" ProductID="张德田">张德田</st1:PersonName>居士，愍念世道人心，愈趋愈下。于去秋，函祈光作礼念观音求子疏，并说其保身、积德、善教等法，以期所生之子，皆为贤善，庶可渐臻太平。光屡以老辞，彼屡次恳求，情难再欲，为作疏，及与三要，以塞其责。<SPAN lang=EN-US style="COLOR: #2b2b2b"><o:p></o:p></SPAN></FONT></FONT></P></p></td>              </tr>            <tr>              <td>

					<br />

					
						<span class='font2_2'>标签：</span>印光法师&nbsp;				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 