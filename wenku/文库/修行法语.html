<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,修行法语' />
<style>*{margin:0;padding:0;background:#ECF5FF;}.zw{font-family:'寰蒋闆呴粦';font-size:22px;padding:20px 20px 20px 20px;}</style></head><body><hr><center><div class='zw'>修行法语</div></center><br><center><div>作者：佚名　来源：佛学在线</div></center><br><div class='zw'><center><span id="hits"></span></div>
        <div class="zw">
			
							<p>
      
     <TD class=yytei1 vAlign="top"><BR><BR><FONT color=#3300cc><FONT size=3>　　</FONT><FONT size=4><STRONG>进 修 篇</STRONG></FONT> </FONT>
<P></P>
<P><FONT color=#3300cc size=3>　　●勤勉进修<BR>　　梦、幻、泡、影、露、电、阳焰、空华、水月、镜像、聚沫、蜃楼、芭蕉，此十三种喻道基本，知之者稀。(憨山大师) </FONT></P>
<P><FONT color=#3300cc size=3>　　(—)<BR>　　华屋量人斗，<BR>　　娇妻渡客船；<BR>　　田园身后债，<BR>　　儿女眼前怨。</FONT></P>
<P><FONT color=#3300cc size=3>　　(二)<BR>　　人间富贵花间露，<BR>　　世上功名水上沤；<BR>　　功名傀儡场中物，<BR>　　妻子骷髅队里人。</FONT></P>
<P><FONT color=#3300cc size=3>　　山河大地已属微尘，而况尘中之尘。血肉身躯且归泡影，而况影外之影。非上上智，无了了心。(《菜根谭》)</FONT></P>
<P><FONT color=#3300cc size=3>　　夜深人静，独坐观心，始知妄穷而真独露，每于此中得大机趣。既觉真现而妄难逃，又于此中生大惭愧。</FONT></P>
<P><FONT color=#3300cc size=3>　　(三) <BR>　　红烛烧残，万念自然灰冷。黄梁梦破，一身亦似浮云。(《菜根谭》)</FONT></P>
<P><FONT color=#3300cc size=3>　　(四)<BR>　　急急忙忙苦追求，寒寒暖暖度春秋，<BR>　　朝朝暮暮营家计，昧昧昏昏白了头。<BR>　　是是非非何日了，烦烦恼恼几时休？<BR>　　明明白白一条路，万万千千不肯修。(罗状元)</FONT></P>
<P><FONT color=#3300cc size=3>　　政、经、学界人士入道视居士较难，急功名者以进取为先，耽逸乐者以静修为苦，非夫夙植善根，坚持正愿者，其有自崖而反乎。</FONT></P>
<P><FONT color=#3300cc size=3>　　(五)<BR>　　人身难得今已得，<BR>　　佛法难闻今已闻，<BR>　　此身不向今生度，<BR>　　更向何生度此身。</FONT></P>
<P><FONT color=#3300cc size=3>　　(六)<BR>　　临崖勒马收缰晚，船到江心补漏迟。</FONT></P>
<P><FONT color=#3300cc size=3>　　(七)<BR>　　生死事大，无常迅速，菩提路远，急奔前程。</FONT></P>
<P><FONT color=#3300cc size=3>　　● 精进警策</FONT></P>
<P><FONT color=#3300cc size=3>　　佛法工夫，第一要立坚志。盖志者，气之帅也，人若立有坚志，如统军百万，威神八面，天日可贯，何事不成。</FONT></P>
<P><FONT color=#3300cc size=3>　　舍定修余业，虽获大果报，<BR>　　犹如杂毒药，智者不应食。(佛经)</FONT></P>
<P><FONT color=#3300cc size=3>　　忘失菩提心，修诸善法，是名魔业。(《华严经》)</FONT></P>
<P><FONT color=#3300cc size=3>　　(—)<BR>　　尘劳回脱事非常，<BR>　　紧把绳头做一场，<BR>　　不经一番寒彻骨，<BR>　　怎得梅花扑鼻香。(黄檗禅师)</FONT></P>
<P><FONT color=#3300cc size=3>　　(二)<BR>　　若人静坐须臾顷，<BR>　　胜造恒沙七宝塔，<BR>　　宝塔毕竟化为尘，<BR>　　一念静心成正觉。(祖语)</FONT></P>
<P><FONT color=#3300cc size=3>　　(三)<BR>　　百干法门，同归方寸，<BR>　　河沙妙法，总在心源。</FONT></P>
<P><FONT color=#3300cc size=3>　　(四)<BR>　　十世古今，始终不离于当念；<BR>　　无边刹土，自他不隔于毫端。</FONT></P>
<P><FONT color=#3300cc size=3>　　(五) <BR>　　端身正坐，<BR>　　当愿众生，<BR>　　坐菩提座，<BR>　　心无所着。</FONT></P>
<P><FONT color=#3300cc size=3>　　(六)<BR>　　结跏肤坐，<BR>　　当愿众生，<BR>　　善根坚固，<BR>　　得不动地。</FONT></P>
<P><FONT color=#3300cc size=3>　　结跏肤坐，正念观察，以大悲心而为屋宅，智慧为鼓，以觉悟杖而击扣之，告诸烦恼：汝等当知，诸烦恼贼，从妄想生，我法身家，有善事起，非汝所为，宜速出，若不速出，当断汝命。如是告之，诸烦恼贼，寻自退散。</FONT></P>
<P><FONT color=#3300cc size=3>　　次于自身善起防护，不应放逸，于刹那中有少动念，应当观察，以正智钩制令正住。</FONT></P>
<P><FONT color=#3300cc size=3>　　以方便慧而为大将，用四念处以为守护，本觉心王第一义禅定宫阙，安住不动犹若金刚。以智慧剑，斩烦恼贼，破生死军，摧伏魔怨。 </FONT></P>
<P><FONT color=#3300cc size=3>　　如是静虑，一切有情，发心非难，常时不懈，能成就者，是则为难。(以上皆为《六波罗蜜经》)</FONT></P>
<P><FONT color=#3300cc size=3>　　做工夫全仗精进之力，真正办道人，无剪爪之工。</FONT></P>
<P><FONT color=#3300cc size=3>　　以精进力，身无疾病，一切怨害，慈心相向。(经)</FONT></P>
<P><FONT color=#3300cc size=3>　　无量善事，菩提道业，因一事增，谓不放逸。(经)</FONT></P>
<P><FONT color=#3300cc size=3>　　做工夫不但不起凡情，亦不起圣解，所谓行起解绝，不令知解缠绕心中。(祖语)</FONT></P>
<P><FONT color=#3300cc size=3>　　能常省察，则一句亦有余，不能省察，纵将一《大藏经》阅完也无用处。(印光大师)</FONT></P>
<P><FONT color=#3300cc size=3>　　向外驰求，不知摄心返照回光，如是学佛，殊难得其实益。(印光大师)</FONT></P>
<P><FONT color=#3300cc size=3>　　光必以死期败烈(拼命修持)哀求加被。(印祖)</FONT></P>
<P><FONT color=#3300cc size=3>　　道人非同善人，如鹤立鸡群，劲挺自持，不顺人情，超群脱俗。</FONT></P>
<P><FONT color=#3300cc size=3>　　(七)<BR>　　有口若哑，有耳若聋，绝群离俗，其道乃崇。常存不辜负心，工夫自然得力，不辜负三宝、龙天、师长、父母，以至自己性灵及所得人身。(印光大师)</FONT></P>
<P><FONT color=#3300cc size=3>　　用工夫要如猫捕鼠(专注、奋发)，如鸡孵卵(专注、无间)，如流水穿石、钻木取火(专注、不停)，乃能成就。</FONT></P>
<P><FONT color=#3300cc size=3>　　佛祖奚以异于人，而所以异于人者，能自护心念耳。</FONT></P>
<P><FONT color=#3300cc size=3>　　做工夫要一气呵成，打成一片，不可须臾间断，方是工夫。真正念佛人，如火烧眉毛，如救头燃，如—人与万人战。</FONT></P>
<P><FONT color=#3300cc size=3>　　妄念纷飞之际，正是做工夫时节。旋收旋散，旋散旋收，久久纯熟，自然妄念不起。(以上皆祖师法语)</FONT></P>
<P><FONT color=#3300cc size=3>　　(八)<BR>　　佛法无多子，长远心难得。<BR>　　学道如初心，作佛也有余，<BR>　　始终总不变，真是大丈夫。</FONT></P>
<P><FONT color=#3300cc size=3>　　修行要使妄想由多而少，由强而弱。定功由暂而久，由脆而坚。</FONT></P>
<P><FONT color=#3300cc size=3>　　至若工夫做得力处，外境不入，唯有心内烦恼，无状横起。或欲念横发，或心生烦闷，或起种种障碍，以致心疲力倦，无可奈何。此乃八识中含藏无量劫来习气种子，今日被工夫逼急，都现出来。此处最要分晓，先要识得破，透得过，决不可被他笼罩，决不可随他调弄，决不可当作实事。但只抖擞精神，奋发勇猛，提起一句弥陀，就在此等念头起处，一直捱迫将去，务要赶尽杀绝，不留寸丝。如此着力，自然得见消息。 </FONT></P>
<P><FONT color=#3300cc size=3>　　初心修行，谁能无有妄念，所贵心常觉照，不随妄转。喻如敌兵攻城，要在我军主帅明智英勇，不昏不堕。惺惺不昧耳。</FONT></P>
<P><FONT color=#3300cc size=3>　　(九)<BR>　　学道犹如守禁城，<BR>　　昼防六贼夜惺惺，<BR>　　将军主帅能行令，<BR>　　不动干戈致太平。 </FONT></P>
<P><FONT color=#3300cc size=3>　　耳目见闻为外贼，情欲意识为内贼，只是主人公惺惺不昧，独坐中堂，贼便化为家人矣。</FONT></P>
<P><FONT color=#3300cc size=3>　　(十)<BR>　　学道如初不变心，<BR>　　千魔万难愈惺惺。<BR>　　直须搞出虚空髓，<BR>　　拔却金刚脑后钉；</FONT></P>
<P><FONT color=#3300cc size=3>　　奋起一念如倚天长剑，使烦恼魔军逃窜无地。亦如红炉猛火，使情识霜雪销烁无余。(截流大师)</FONT></P>
<P><FONT color=#3300cc size=3>　　做工夫全仗觉照之力，时时检点，刻刻提厮，若不得力，看病根在甚么处，识得时，便轻轻掀过，一刀两断。</FONT></P>
<P><FONT color=#3300cc size=3>　　大丈夫秉慧剑，<BR>　　般若锋兮金刚焰，<BR>　　非但能摧外道心(邪见、邪思)，<BR>　　早曾落却天魔胆(欲念、瞋心)。</FONT></P>
<P><FONT color=#3300cc size=3>　　做工夫要真切，不真切则懈怠妄想生，无所不至。</FONT></P>
<P><FONT color=#3300cc size=3>　　鞭心自责，克除妄想，日夜忘疲，如丧考妣。</FONT></P>
<P><FONT color=#3300cc size=3>　　用工夫不愁不活，只愁不死，须将妄想死尽，工夫乃能得活。</FONT></P>
<P><FONT color=#3300cc size=3>　　用工夫要身心混作一团，只是持念一句阿弥陀佛，眼不取色，食不知味，千万人中如入无人之境，工夫到此，方有少许相应分。 </FONT></P>
<P><FONT color=#3300cc size=3>　　做工夫不可起二念，俗世万端，皆从二念生。</FONT></P>
<P><FONT color=#3300cc size=3>　　(十一)<BR>　　一翳在眼，空花乱坠，纤尘着体，杂念纷飞。了翳无花，销尘绝念。</FONT></P>
<P><FONT color=#3300cc size=3>　　(十二)<BR>　　修行如驾上滩舟，<BR>　　暂歇篙时便下流。<BR>　　若不从兹勤努力，<BR>　　几时撑得到滩头。 </FONT></P>
<P><FONT color=#3300cc size=3>　　(十三)<BR>　　抖擞精神，挪挱眼睛，<BR>　　咬定牙根，握紧拳头，<BR>　　竖起脊梁，高坐蒲团，<BR>　　猛著精彩，一直念去。</FONT></P>
<P><FONT color=#3300cc size=3>　　横超竖超，用工夫时要超过三界，<BR>　　不起欲念，不着色想，不住无色。 </FONT></P>
<P><FONT color=#3300cc size=3>　　超过疲劳，乃得轻安。</FONT></P>
<P><FONT color=#3300cc size=3>　　用工夫如引针穿线，急不得，粗不得，要仔细专注耐得烦才行。</FONT></P>
<P><FONT color=#3300cc size=3>　　用工夫如人远行，速即疲极，缓即不至，迟疾处中，任运能达。(如调琴弦)</FONT></P>
<P><FONT color=#3300cc size=3>　　辘轳双关法：<BR>　　佛法工夫，如身体困倦，可将两肩前后上下用力扭转数十通，则周身血脉流通，精神爽快，不生诸病。此修养家辘轳双关法也，又能祛一切寒邪。</FONT></P>
<P><FONT color=#3300cc size=3>　　修行须善调饮食、睡眠、生活、起居、身体、情绪。</FONT></P>
<P><FONT color=#3300cc size=3>　　●苦切法语，</FONT></P>
<P><FONT color=#3300cc size=3>　　(一)<BR>　　毫厘系念，三途业因。瞥尔情生，万劫羁锁。</FONT></P>
<P><FONT color=#3300cc size=3>　　(二)<BR>　　诸苦尽从贪欲起，<BR>　　不知贪欲起于何。<BR>　　因忘自性弥陀佛，<BR>　　异念纷驰总是魔；</FONT></P>
<P><FONT color=#3300cc size=3>　　人心不死，道心不生。<BR>　　心还不死，焉得一心。 <BR>　　偷心不死，活鬼拖死尸。<BR>　　一时不在，如同死人。</FONT></P>
<P><FONT color=#3300cc size=3>　　佛法的事，要实行实作，骗得了别人，骗不了自己。</FONT></P>
<P><FONT color=#3300cc size=3>　　(三)<BR>　　念佛容易信心难，<BR>　　心口不一总是闲。<BR>　　口念弥陀心散乱，<BR>　　喉咙喊破也徒然。</FONT></P>
<P><FONT color=#3300cc size=3>　　(四)<BR>　　拜佛容易敬心难，<BR>　　意不虔诚总是闲，<BR>　　五体虚悬空费力<BR>　　骷髅磕破也徒然。 </FONT></P>
<P><FONT color=#3300cc size=3>　　修道人不可向泥(五尘)里头打滚，盖(五盖)底厮混。</FONT></P>
<P><FONT color=#3300cc size=3>　　强顺人情，勉就世故，八个字误却你一生大事。 </FONT></P>
<P><FONT color=#3300cc size=3>　　天下俊秀不少，所以德不加修，业不加广者，只为因循二字，耽搁一生。</FONT></P>
<P><FONT color=#3300cc size=3>　　信佛一年，佛在眼前。信佛十年，佛在西天。</FONT></P>
<P><FONT color=#3300cc size=3>　　初用心难——妄想习气，不能放下。<BR>　　老用心难——百尺竿头，不能进步。</FONT></P>
<P><FONT color=#3300cc size=3>　　● 诫除欲念 </FONT></P>
<P><FONT color=#3300cc size=3>　　若诸世界，六道众生，其心不淫，则不随其生死相续。汝修三昧，本出尘劳，淫心不除，尘不可出。纵有多智禅定现前，若不断淫，必落魔道。(《楞严经》)</FONT></P>
<P><FONT color=#3300cc size=3>　　(五)<BR>　　三界轮回淫为本，六道往返爱为基。(祖语)</FONT></P>
<P><FONT color=#3300cc size=3>　　贪欲之人，无有厌足，求于欲境，忧苦艰难。得已守护，缠缚倍增，死堕地狱，受大剧苦。求静虑者，常于如是色欲怨家，不应相念，况亲近之。 </FONT></P>
<P><FONT color=#3300cc size=3>　　乃至梦中不应思想，况觉悟时而念欲事。</FONT></P>
<P><FONT color=#3300cc size=3>　　菩萨应当先观色欲，犹如水月，水动月动，心生法生。贪欲之民，亦复如是。念念不住，速起速灭，虚妄不实。(以上皆为《六波罗蜜经》) </FONT></P>
<P><FONT color=#3300cc size=3>　　(六)<BR>　　淫欲不断，万劫沉沦，念头方动，天怒地瞋。</FONT></P>
<P><FONT color=#3300cc size=3>　　圣贤之学，未有不在起心动念处究竟者。(印光大师)</FONT></P>
<P><FONT color=#3300cc size=3>　　奇男子，须割爱，爱不割则堕软暖魔网矣。(紫柏尊者)</FONT></P>
<P><FONT color=#3300cc size=3>　　鱼吞饵，蚕作茧，蛆逐粪，蛾扑火。得人断欲，须具智勇。</FONT></P>
<P><FONT color=#3300cc size=3>　　天下有极惨极烈至大至深之祸，动辄丧身陨命，而人多乐于从事，以身殉之，虽死不悔者，其唯淫欲乎。</FONT></P>
<P><FONT color=#3300cc size=3>　　凡人不必常近女色，只此独居时展转一念，遂足丧其生而有余。(印光大师)</FONT></P>
<P><FONT color=#3300cc size=3>　　(七)<BR>　　根朽树枯，水涸鱼死，膏尽灯灭，精竭人亡。</FONT></P>
<P><FONT color=#3300cc size=3>　　(八)<BR>　　德深情淡，孽重欲炽。<BR>　　爱桩未拔，情缆犹牢。(截流大师)</FONT></P>
<P><FONT color=#3300cc size=3>　　淫念一生，诸念皆起。邪缘未凑，生幻妄心。勾引无计，生机械心。少有阻碍，生瞋恨心。欲情颠倒，生贪著心。羡人之有，生妒毒心。夺人之爱，生杀害心。种种恶业，从此而起，故曰：“万恶淫为首。”今欲断除此病，当自起念始，截断病根。(印光大师)</FONT></P>
<P><FONT color=#3300cc size=3>　　饱后思味，则浓淡之境都消。色后思淫，则男女之见尽绝。故人当以事后之悔悟，破临事之痴迷，则性定而动无不正。(《菜根谭》) </FONT></P>
<P><FONT color=#3300cc size=3>　　当自悲嗟，深须勉强，或观身不净，……或缘圣像，或念佛名，或诵真经，或持神咒，或专忆受体，或摄念在心，或见起灭无常，或知唯识所变。随心所到，着力治之。(南山律祖)</FONT></P>
<P><FONT color=#3300cc size=3>　　慎独，律己。 </FONT></P>
<P><FONT color=#3300cc size=3>　　学佛之人，先以知因果、慎独上下手。既能慎独，则邪念自消。(印光大师)</FONT></P>
<P><FONT color=#3300cc size=3>　　五不净观： ·<BR>　　种子不净、生处不净、相不净、性不净、究竟不净。</FONT></P>
<P><FONT color=#3300cc size=3>　　九想观：<BR>　　青、肿、坏、血、脓、蛆、散、骨、烧。</FONT></P>
<P><FONT color=#3300cc size=3>　　● 发忏悔心</FONT></P>
<P><FONT color=#3300cc size=3>　　(—)<BR>　　常当勤心忏，<BR>　　无始一切罪，<BR>　　诸障若消灭，<BR>　　佛境便现前。</FONT></P>
<P><FONT color=#3300cc size=3>　　妄心猝起，不可禁者，即自己鞭策，或抱石巡塔，或念佛绕佛，或礼拜忏悔。</FONT></P>
<P><FONT color=#3300cc size=3>　　前念起罪如云覆空，后念减罪如炬破暗。</FONT></P>
<P><FONT color=#3300cc size=3>　　百年垢衣，可于一日浣令鲜洁。</FONT></P>
<P><FONT color=#3300cc size=3>　　不怕念起，只怕觉迟。</FONT></P>
<P><FONT color=#3300cc size=3>　　(二)<BR>　　学道之人不识真，<BR>　　只为当下错用心。<BR>　　无量劫来生死本，<BR>　　痴人认作本来人。</FONT></P>
<P><FONT color=#3300cc size=3>　　学道人若欲得知要诀，但莫于心上着一物。</FONT></P>
<P><FONT color=#3300cc size=3>　　(三)<BR>　　万境本闲，唯人自闹，心若不生，境自如如。 <BR>　　二由一有，一亦不守，一心不起，万法无咎。<BR>　　心即是法，法即是心，当下无心，便是本法。<BR>　　知真本有，达妄本空，生处要熟，熟处要生。</FONT></P>
<P><FONT color=#3300cc size=3>　　(四) <BR>　　如来清凉月，常游毕竟空，<BR>　　众生心水静，菩提影现中。</FONT></P>
<P><FONT color=#3300cc size=3>　　妄想多，昏沉重，欲念强烈时，宜至诚恳切大声念佛片刻，则心地渐归平静，工夫始得入手。</FONT></P>
<P><FONT color=#3300cc size=3>　　● 戒定慧学</FONT></P>
<P><FONT color=#3300cc size=3>　　护持净戒，如护眼珠。修定工夫，不使欲念，暂住心中，何况长久耶？</FONT></P>
<P><FONT color=#3300cc size=3>　　须持禅定相应心地戒。 </FONT></P>
<P><FONT color=#3300cc size=3>　　当知护净戒者，行往坐卧及经行处，其地吉祥，一切人天，应取其土，顶戴供养。</FONT></P>
<P><FONT color=#3300cc size=3>　　防非止恶谓之戒。六根摄境，心不随缘谓之定。心境俱空，照鉴无惑谓之慧。(弘辩禅师)</FONT></P>
<P><FONT color=#3300cc size=3>　　不被境转即是真定，不被欲染即是真戒，不为境所转所染即是真慧也。 </FONT></P>
<P><FONT color=#3300cc size=3>　　持戒一法，乃超凡入圣、了生脱死之第一要道也。</FONT></P>
<P><FONT color=#3300cc size=3>　　律不独指粗迹而已，若不主敬存诚，即为犯律。</FONT></P>
<P><FONT color=#3300cc size=3>　　因果为律中纲骨，若人不知因果，及瞒因昧果，皆为违律。(以上印光大师)<BR></FONT></P>
<P><FONT color=#3300cc><FONT size=3> </P></FONT></FONT></TD></TR></TABLE></TD></TR></TABLE>
    
   </p>				                
						<div id="pages" class="text-c"></div></center></div><hr><center><div class='zw'>回向:原世间一切众生破无明，入如来境</div></center></body></html> 